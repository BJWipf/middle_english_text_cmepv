{"englishTitle": "The Lay of Havelok the Dane:: COMPOSED IN THE REIGN OF EDWARD I, ABOUT A.D. 1280.", "text": {"0": "Incipit vita Hauelok, quondam Rex Anglie et Denemarchie. Herknet to me, gode men, Wiues, maydnes, and alle men, Of a tale \u00feat ich you wile telle, Wo so it wile here, and \u00feer-to duelle. \u00dee tale is of hauelok i-maked; Wil he was litel he yede ful naked: Hauelok was a ful god gome, He was ful god in eueri trome, He was \u00fee wicteste man at nede, \u00deat \u00feurte riden on ani stede. \u00deat ye mowen nou y-here, And \u00fee tale ye mowen y-lere. At the beginning MS. Beginnig. of vre tale, Fil me a cuppe of ful god ale; And [y] wile drinken her y spelle, \u00deat crist vs shilde alle fro helle! Krist late vs heuere so for to do, \u00deat we moten comen him to, And wit[e] See ll. 517, 1316. \u00feat it mote ben so! Benedicamus domino! Here y schal biginnen a rym, Krist us yeue wel god fyn! The rym is maked of hauelok, A stalwor\u00fei man in a flok; He was \u00fee stalwor\u00feeste man at nede, \u00deat may riden on ani stede. IT was a king bi are dawes, That in his time were gode lawes He dede maken, an ful wel holden; Hym louede yung, him louede holde, Erl and barun, dreng and kayn, Knict, bondeman, and swain, Wydues, maydnes, prestes and clerkes, And al for hise gode werkes. He louede god with al his micth, And holi kirke, and soth, ant ricth; Ricth-wise MS. \"Rirth wise.\" men he louede alle, And oueral made hem forto calle; Wreieres and wrobberes made he falle, And hated hem so man doth galle; Vtlawes and theues made he bynde, Alle that he micthe fynde, And heye hengen on galwe-tre; For hem ne yede gold ne fe. In that time a man \u00feat bore [Wel fyfty pund, y woth, or more,] Supplied from conjecture. Cf. v. 653, 787. A few more instances will be found where a similar liberty has been taken, for the purpose of completing the sense. Of red gold up-on hijs bac, In a male with or blac, Ne funde he non that him misseyde, N[e] with iuele on [him] hond leyde. \u00deanne micthe chapmen fare \u00deuruth englond wit here ware, And baldelike beye and sellen, Oueral \u00feer he wilen dwellen, In gode burwes, and \u00feer-fram Ne funden he non \u00feat dede hem sham, \u00deat he ne weren sone to sorwe brouth, An pouere maked, and browt to nouth. \u00deanne was engelond at hayse; MS. athayse. Michel was svich a king to preyse, \u00deat held so eng[e]lond in grith! Krist of heuene was him with. He was engelondes blome; Was non so bold lond to rome, \u00deat durste upon his [menie] bringhe Hunger, ne here wicke \u00feinghe. Hwan he felede hise foos, He made hem lurken, and crepen in wros; \u00dee hidden hem alle, and helden hem stille, And diden al his herte wille. Ricth he louede of alle \u00feinge, To wronge micht him no man bringe, Ne for siluer, ne for gold:\u2014 So was he his soule hold. To \u00fee faderles was he rath, Wo so dede hem wrong or lath, Were it clerc, or were it knicth, He dede hem sone to hauen ricth; And wo [so] diden widuen wrong, Were he neure knicth so strong, \u00deat he ne made him sone kesten, And in feteres ful faste festen; And wo so dide maydne shame Of hire bodi, or brouth in blame, Bute it were bi hire wille, He MS. Ke. made him sone of limes spille. He was te MS. Ke waste. beste knith at nede, \u00deat heuere micthe riden on stede, Or wepne wagge, or folc vt lede; Of knith ne hauede he neuere drede, \u00deat he ne sprong forth so sparke of glede, And lete him [knawe] of hise hand-dede, Hw he cou\u00fee with wepne spede; And o\u00feer he refte him hors or wede, Or made him sone handes sprede, And \"louerd, merci!\" loude grede. He was large, and no wicth gnede; Hauede he non so god brede, Ne on his bord non so god shrede, \u00deat he ne wolde \u00feorwit fede, Poure \u00feat on fote yede; Forto hauen of him \u00fee mede \u00deat for vs wolde on rode blede, Crist, that al kan wisse and rede, \u00deat euere woneth in ani \u00feede. \u00b6 \u00dee king was hoten a\u00feelwold, Of word, of wepne he was bold; In engeland was neure knicth, \u00deat betere hel \u00fee lond to ricth. Of his bodi ne hauede he eyr Bute a mayden swi\u00fee fayr, \u00deat was so yung \u00feat sho ne cou\u00fee Gon on fote, ne speke wit mou\u00fee. \u00dean him tok an iuel strong, \u00deat he we[l] wiste, and under-fong, \u00deat his deth was comen him on: And seyde, \"crist, wat shal y don! Louerd, wat shal me to rede! I woth ful wel ich haue mi mede. W shal nou mi douhter fare? Of hire haue ich michel kare; Sho is mikel in mi \u00feouth, Of me self is me rith nowt. No selcouth is, \u00feou me be wo; Sho ne kan speke, ne sho kan go. Yif scho cou\u00fee on horse ride, And a thousande men bi hire syde; And sho were comen intil helde, And engelond sho cou\u00fee welde; And don hem of \u00fear hire were queme, An hire bodi cou\u00fee yeme; No wolde me neuere iuele like Me \u00feou ich were in heuene-riche!\" Quanne he hauede \u00feis pleinte maked, \u00deer-after stronglike [he] quaked. He sende writes sone on-on After his erles euere-ich on; And after hise baruns, riche and poure, Fro rokesburw al into douere, That he shulden comen swi\u00fee Til him, that was ful vnbli\u00fee; To \u00feat stede \u00fee[r] he lay, In harde bondes, nicth and day. He was so faste wit yuel fest, \u00deat he ne mouthe hauen no rest; He ne mouthe no mete hete, Ne he ne mouchte no ly\u00fee gete; Ne non of his iuel \u00feat cou\u00fee red; Of him ne was nouth buten ded. Alle \u00feat the writes herden, Sorful an sori til him ferden; He wrungen hondes, and wepen sore, And yerne preyden cristes hore, \u00deat he [wolde] turnen him Vt of \u00feat yuel \u00feat was so grim! \u00deanne he weren comen alle Bifor \u00fee king into the halle, At winchestre \u00feer he lay: \"Welcome,\" he seyde, \"be ye ay! Ful michel \u00feank[e] kan [y] yow That ye aren comen to me now!\" Quanne he weren alle set, And \u00fee king aueden i-gret, He greten, and gouleden, and gouen hem ille, And he bad hem alle ben stille; And seyde, \"\u00feat greting helpeth nouth, For al to dede am ich brouth. Bute nov ye sen \u00feat i shal deye, Nou ich wille you alle preye Of mi douther \u00feat shal be Yure leuedi after me, Wo may yemen hire so longe, Bo\u00feen hire and engelonde, Til \u00feat she [mowe] winan of helde, And \u00fea she mowe yemen and welde?\" He ansuereden, and seyden an-on, Bi crist and bi seint ion, That \u00feerl Godrigh of cornwayle Was trewe man, wit-uten faile; Wis man of red, wis man of dede, And men haueden of him mikel drede. \"He may hire al\u00feer-best[e] yeme, Til \u00feat she mowe wel ben quene.\" \u00fee king was payed of that Rede; A wol fair cloth bringen he dede, And \u00feer-on leyde \u00fee messebok, \u00dee caliz, and \u00fee pateyn ok, \u00dee corporaus, \u00fee messe-gere; \u00deer-on he garte \u00fee erl suere, \u00deat he sholde yemen hire wel, With-uten lac, wit-uten tel, Til \u00feat she were tuelf Qu . tuenti. Cf. v. 259. winter hold, And of speche were bold; And \u00feat she cov\u00fee of curteysye, Gon, and speken of luue-drurye; And til \u00feat she louen \u00feoucte, MS. mithe. But see l. 257. Wom so hire to gode thoucte; And \u00feat he shulde hire yeue \u00dee beste man that micthe liue, \u00dee beste, fayreste, the strangest ok:\u2014 \u00deat dede he him sweren on \u00fee bok. And \u00feanne shulde he engelond Al bitechen in-to hire hond. Quanne MS. Ouanne. And perhaps \"his\" should have been \"\u00feis.\" \u00feat was sworn on his wise, \u00dee king dede \u00fee mayden arise, And \u00fee erl hire bitaucte, And al the lond he euere awcte; Engelonde eueri del; And preide, he shulde yeme hire wel. \u00fee king ne mowcte don no more, But yerne preyede godes ore; And dede him hoslen wel and shriue, I woth, fif hundred si\u00fees and fiue; An ofte dede him sore swinge, And wit hondes smerte dinge; So \u00feat \u00fee blod ran of his fleys, \u00deat tendre was, and swi\u00fee neys. Some lines appear to be wanting here, such as\u2014 \"He \u00feoucte his quiste \u00fean to make, His catel muste he wel bitake,\" &c. And sone gaf it euere-il del; He made his quiste swi\u00fee wel. Wan it was gouen, ne micte men finde So mikel men micte him in winde, Of his in arke, ne in chiste, In engelond \u00feat noman wiste: For al was youen, faire and wel, \u00deat him was leued no catel. \u00deanne he hauede ben ofte swngen, Ofte shriuen, and ofte dungen, \"In manus tuas , lou[er]de,\" he seyde, Her \u00feat he \u00fee speche leyde. To ihesu crist bigan to calle, And deyede biforn his heymen alle. \u00dean he was ded, \u00feere micte men se \u00dee meste sorwe that micte be; \u00deer was sobbing, siking, and sor, Handes wringing, and drawing bi hor. Alle greten swi\u00fee sore, Riche and poure \u00feat \u00feere wore; An mikel sorwe haueden alle, Leuedyes in boure, knictes in halle. Quan \u00feat sorwe was somdel laten, And he haueden longe graten, Belles deden he sone ringen, Monkes and prestes messe singen; And sauteres deden he manie reden, \u00deat god self shulde his soule leden Into heuene, biforn his sone, And \u00feer wit-uten hende wone. \u00dean he was to \u00fee er\u00fee brouth, \u00dee riche erl ne foryat nouth, \u00deat he ne dede al engelond Sone sayse intil his hond; And in \u00fee castels leth he Sir F. Madden printed \"lechhe\"; but the MS. may be read \"leth he.\" do \u00dee knictes he micte tristen to; And alle \u00fee englis dede he swere[n], \u00deat he shulden him ghod fey beren; He yaf alle men, \u00feat god \u00feoucte, Liuen and deyen til \u00feat him moucte, So in MS. But the sense requires \"He gaf alle men, \u00feat god him \u00feouchte, Liuen and deyen til \u00feat he moucte,\" &c. Til \u00feat \u00fee kinges dowter wore Tuenti winter hold, and more. \u00deanne he hauede taken \u00feis oth Of erles, baruns, lef and loth, Of knictes, cherles, fre and \u00feewe, Justises dede he maken newe, Al engelond to faren \u00feorw, Fro douere into rokesborw. Schireues he sette, bedels, and greyues, Grith-sergeans, wit longe gleyues, To yemen wilde wodes and pa\u00fees Fro wicke men, that wolde don sca\u00fees; And forto hauen alle at his cri, At his wille, at his merci; \u00deat non durste ben him ageyn, Erl ne barun, knict ne sweyn. Wislike for soth, was him wel Of folc, of wepne, of catel. So\u00felike, in a lite \u00ferawe Al engelond of him stod [in] awe; Al engelond was of him adrad, MS. \"adred,\" altered to \"adrad.\" So his \u00fee beste fro \u00fee gad. \u00deE kinges douther bigan \u00feriue, And wex \u00fee fayrest wman on liue. Of alle \u00feewes w[as] she wis, \u00deat gode weren, and of pris. \u00dee mayden Goldeboru was hoten; For hire was mani a ter igroten. Quanne the Erl godrich him herde Of \u00feat mayden, hw we[l s]he ferde; Hw wis sho was, w chaste, hw fayr, And \u00feat sho was \u00fee rithe eyr Of engelond, of al \u00fee rike:\u2014 \u00deo bigan godrich to sike, And seyde, \"we\u00feer she sholde be Quen and leuedi ouer me? Hwe\u00feer sho sholde al engelond, And me, and mine, hauen in hire hond? Da\u00feeit hwo it hire thaue! Shal sho it neuere more haue. Sholde ic yeue a fol, a \u00feerne, Engelond, \u00feou sho it yerne? Da\u00feeit hwo it hire yeue, Euere more hwil i liue! Sho is waxen al to prud, For gode metes, and noble shrud, \u00deat hic haue youen hire to offte; Hic haue yemed hire to softe. Shal it nouth ben als sho \u00feenkes, 'Hope maketh fol man ofte blenkes.' Ich haue a sone, a ful fayr knaue, He shal engelond al haue. He shal [ben] king, he shal ben sire, So brouke i euere mi blake swire!\" Hwan \u00feis trayson was al \u00feouth, Of his oth ne was him nouth. He let his oth al ouer-ga, \u00deerof ne yaf he nouth a stra; But sone dede hire fete, Er he wolde heten ani mete, Fro winchestre \u00feer sho was, Also a wicke traytur iudas; And dede leden hire to doure, \u00deat standeth on \u00fee seis oure; And \u00feerhinne dede hire fede Pourelike in feble wede. \u00dee castel dede he yemen so, \u00deat non ne micte comen hire to Of hire frend, with [hire] to speken, \u00deat heuere micte hire bale wreken. Of Goldeboru shul we nou laten, \u00deat nouth ne blinneth forto graten, \u00deet sho liggeth in prisoun: Ihesu crist, that lazarun To liue broucte fro dede bondes, He lese hire wit hise hondes; And leue sho mo him y-se Heye hangen on galwe tre, \u00deat hire haued in sorwe brouth, So as sho ne misdede nouth! Sawe nou forth in hure spelle; In \u00feat time, so it bifelle, Was in \u00fee lon of denemark A riche king, and swy\u00fee stark. \u00de[e] name of him was birkabeyn, He hauede mani knict and sueyn; He was fayr man, and wicth, Of bodi he was \u00fee beste knicth \u00deat euere micte leden uth here, Or stede onne ride, or handlen spere, \u00dere children he hauede bi his wif, He hem louede so his lif. He hauede a sone [and] douhtres two, Swi\u00fee fayre, as fel it so. He \u00feat wile non forbere, Riche ne poure, king ne kaysere, Deth him tok \u00fean he bes[t] wolde Liuen, but hyse dayes were fulde; \u00deat he ne moucte no more liue, For gol ne siluer, ne for no gyue. Hwan he \u00feat wiste, ra\u00fee he sende After prestes fer an hende, Chanounes gode, and monkes be\u00fee, MS. \"bo\u00fee.\" But \"be\u00fee\" rimes to \"Rede\"; see l. 694. Him for to MS. forthm to, the hm being expuncted. wisse, and to Rede; Him for to hoslon, an forto shriue, Hwil his bodi were on liue. Hwan he was hosled and shriuen, His quiste maked, and for him gyuen, His knictes dede he alle site, For \u00feorw hem he wolde wite, Hwo micte yeme hise children yunge, Til \u00feat he kou\u00feen speken wit tunge; Speken and gangen, on horse riden, Knictes an sweynes bi here siden. He spoken \u00feer-offe, and chosen sone A riche man was under mone, Was \u00fee trewest \u00feat he wende, Godard, \u00fee kinges oune frende; And seyden, he Moucthe hem best loke, Yif \u00feat he hem vndertoke, Til hise sone Mouthe bere Helm on heued, and leden vt here, In his hand a spere stark, And king ben maked of denemark. He wel trowede \u00feat he seyde, And on Godard handes leyde; And seyde, \"Here bi-teche i \u00fee Mine children alle \u00fere, Al denemark, and al mi fe, Til \u00feat mi sone of helde be; But \u00feat ich wille, \u00feat \u00feo[u] suere On auter, and on messe-gere, On \u00fee belles \u00feat men ringes, On messe-bok \u00fee prest on singes, \u00deat \u00feou mine children shalt we[l] yeme, \u00deat hire kin be ful wel queme, Til mi sone mowe ben knicth, \u00deanne biteche him \u00feo his Ricth, Denemark, and \u00feat \u00feertil longes, Casteles and tunes, wodes and wonges.\" Godard stirt up, an swor al \u00feat \u00dee king him bad, and si\u00feen sat Bi the knictes, \u00feat \u00feer ware, \u00deat wepen alle swi\u00fee sare For \u00fee king \u00feat deide sone: Ihesu crist, that makede mone On \u00fee mirke nith to shine, Wite his soule fro helle pine; And leue \u00feat it mote wone In heuene-riche with godes sone! Hwan birkabeyn was leyd in graue, \u00dee erl dede sone take \u00fee knaue, Hauelok, \u00feat was \u00fee eir, Swanborow, his sister, helfled, \u00fee to\u00feer, Corrupt? Lines 410, 411 do not rime well together. And in \u00fee castel dede he hem do, \u00deer non ne micte hem comen to Of here kyn, \u00feer \u00feei sperd wore; MS. were. But see l. 237. \u00deer he greten ofte sore, Bo\u00fee for hunger and for kold, Or he weren \u00fere winter hold. Feblelike he gaf hem clo\u00fees, He ne yaf a note of hise o\u00fees; He hem [ne] clo\u00feede rith, ne fedde, Ne hem ne dede richelike be-bedde. \u00deanne godard was sikerlike Vnder god \u00fee moste swike, \u00deat eure in er\u00fee shaped was, With-uten on, \u00fee wike Iudas. Haue he \u00fee malisun to-day Of alle \u00feat eure speken may! Of patriark, and of pope! And of prest with loken kope! Of monekes, and hermites bo\u00fee! Lines 430, 431, 432 rime together. NB. The words holi rode are written over an erasure. And of \u00fee leue holi rode, \u00deat god him-selue ran on blode! Crist warie him with his mouth! Waried wrthe he of nor\u00fe and suth! Offe alle man, \u00feat speken kunne! Of crist, \u00feat made MS. maude. mone and sunne! \u00deanne he hauede of al \u00fee lond Al \u00fee folk tilled in-til his hond, And alle haueden sworen him oth, Riche and poure, lef and loth, \u00deat he sholden hise wille freme, And \u00feat he shulde[n] him nouth greme, He \u00feouthe a ful strong trechery, A trayson, and a felony, Of \u00fee children forto make: \u00dee deuel of helle him sone take! Hwan \u00feat was \u00feouth, onon he ferde To \u00fee tour \u00feer he woren sperde, \u00deer he greten for hunger and cold: \u00dee knaue \u00feat was sumdel bold, Kam him ageyn, on knes him sette, And godard ful feyre he \u00feer grette; And Godard seyde, \"Wat is yw? Hwi grete ye and goulen nou?\" \"For us hungreth swi\u00fee sore:\"\u2014 Seyden he wolden [haue] more, \"We ne haue to hete, ne we ne haue Herinne neyther knith ne knaue \u00deat yeueth us drinken, ne no mete, Haluendel \u00feat we moun ete. Wo is us \u00feat we weren born! Weilawei! nis it no korn, \u00deat men micte maken of bred? Vs MS. \u00fes; cf. l. 455. hungreth, we aren ney ded.\" Godard herde here wa, Ther-offe yaf he nouth a stra, But tok \u00fee maydnes bothe samen, Al-so it were up-on hiis gamen; Al-so he wolde with hem leyke, \u00deat weren for hunger grene and bleike. Of bo\u00feen he karf on two here \u00ferotes, And si\u00feen [karf] hem alto grotes. \u00deer was sorwe, wo so it sawe! Hwan \u00fee children bi \u00fe[e] MS. bi\u00fe; cf. l. 2470. wawe Leyen and sprauleden in \u00fee blod: Hauelok it saw, and \u00fee[r] bi stod. Ful sori was \u00feat seli knaue, Mikel dred he mouthe haue, For at hise herte he saw a knif, For to reuen him hise lyf. But \u00fee knaue, MS. kaue. \u00feat litel was, He knelede bifor \u00feat iudas, And seyde, \"louerd, merci nov! Manrede, louerd, biddi you! Al denemark i wile you yeue, To \u00feat forward \u00feu late me liue; Here hi wile on boke swere, \u00deat neure more ne shal i bere Ayen \u00fee, louerd, shel ne spere, Ne o\u00feer wepne MS. \"wepne bere,\" where \"bere\" is redundant. that may you dere. Louerd, haue merci of me! To-day i wile fro denemark fle, Ne neuere more comen ageyn: Sweren y wole, \u00feat bircabein Neuere yete me ne gat:\"\u2014 Hwan \u00fee deuel he[r]de MS. hede. that, Sum-del bigan him forto rewe; With-drow \u00fee knif, \u00feat was lewe Of \u00fee seli children blod; \u00deer was miracle fair and god! \u00deat he \u00fee knaue nouth ne slou, But fo[r] rewnesse him wit-drow. Printed thus in the former edition:\u2014\"But to rewnesse him thit drow.\" But the MS. has fo , not to , where fo is corruptly written for for , as in l. 1318; and the initial letter of the last syl|lable but one may be read as a Saxon w (&wyn;), not a thorn-letter (\u00fe). It merely repeats the idea in ll. 497, 498. Of auelok rewede him ful sore, And \u00feoucte, he wolde \u00feat he ded wore, But on \u00feat he nouth wit his hend Ne drepe him nouth, Qu. mouth. \u00feat fule fend! \u00deoucte he, als he him bi stod, Starinde als he were wod: \"Yif y late him liues go, He micte me wirchen michel wo. Grith ne get y neuere mo, He may [me] waiten for to slo; And yf he were brouct of liue, And mine children wolden thriue, Louerdinges after me Of al denemark micten he be. God it wite, he shal ben ded, Wile i taken non o\u00feer red; I shal do casten him in \u00fee se, MS. she. \u00deer i wile \u00feat he drench[ed] be; Abouten his hals an anker god, \u00deat he ne flete in the flod.\" \u00deer anon he dede sende After a fishere \u00feat he wende, \u00deat wolde al his wille do, And sone anon he seyde him to: \"Grim, \u00feou wost \u00feu art mi \u00feral, Wilte don mi wille al, \u00deat i wile bidden \u00fee, To-morwen [i] shal maken \u00fee fre, And aucte \u00fee yeuen, and riche make, With-\u00fean \u00feu wilt \u00feis child[e] take, And leden him with \u00fee to-nicht, \u00dean \u00feou sest se So in MS. Qu . \u00fee. Mone lith, In-to \u00fee se, and don him \u00feer-inne, Al wile [i] taken on me \u00fee sinne.\" Grim tok \u00fee child, and bond him faste, Hwil \u00fee bondes micte laste; \u00deat weren of ful strong line:\u2014 \u00deo was hauelok in ful strong pine. Wiste he neuere her wat was wo: Ihesu crist, \u00feat makede to go \u00dee halte, and \u00fee doumbe speken, Hauelok, \u00fee of Godard wreken! Hwan grim him hauede faste bounden, And si\u00feen in an eld cloth wnden A keuel of clutes, ful, un-wraste, \u00deat he [ne] mouthe speke, ne fnaste, Hwere he wolde him bere or lede. Hwan he hauede don \u00feat dede, Hwan We should rather read \"\u00fean.\" \u00fee swike him hauede hethede, MS. he \u00feede. \u00deat he shulde him forth [lede] And him drinchen in \u00fee se; \u00deat forwarde makeden he. In a poke, ful and blac, Sone he caste him on his bac, Ant bar him hom to hise cleue, And bi-taucte him dame leue, And seyde, \"wite \u00feou \u00feis knaue, Al-so thou with mi lif haue; I shal dreinchen him in \u00fee se, For him shole we ben maked fre, Gold hauen ynou, and o\u00feer fe; \u00deat hauet mi louerd bihoten me.\" Hwan dame [leue] herde \u00feat, Vp she stirte, and nouth ne sat, And caste \u00fee knaue adoun so harde, \u00deat hise croune he \u00feer crakede Ageyn a gret ston, \u00feer it lay: \u00deo hauelok micte sei, \"weilawei! \u00deat euere was i kinges bern!\" \u00deat him ne hauede grip or ern, Leoun or wlf, wluine or bere, Or o\u00feer best, \u00feat wolde him dere. So lay \u00feat child to middel nicth, \u00deat grim bad leue bringen lict, For to don on [him] his clo\u00fees: \"Ne thenkeste nowt of mine o\u00fees \u00deat ich haue mi louerd sworen? Ne wile i nouth be forloren. I shal beren him to \u00fee se, \u00deou wost \u00feat [bi-]houes me; And i shal drenchen him \u00feer-inne; Ris up swi\u00fee, an go \u00feu binne, And blou \u00fee fir, and lith a kandel:\" Als she shulde hise clo\u00fees handel On forto don, and blawe \u00fee MS. \u00feer. fir, She saw \u00feer-inne a lith ful shir, Also brith so it were day, Aboute \u00fee knaue \u00feer he lay. Of hise mouth it stod a stem, Als it were a sunnebem; Also lith was it \u00feer-inne, So \u00feer brenden cerges inne: Qu . \u00ferinne. See ll. 716, 761, 2125. \"Ihesu crist!\" wat dame leue, \"Hwat is \u00feat lith in vre cleue! Sir Qu . stir, or stirt. up grim, and loke wat it menes, Hwat is \u00fee lith as \u00feou wenes?\" He stirten bo\u00fee up to the knaue, For man shal god wille haue, Vnkeueleden him, and swi\u00fee unbounden, And sone anon [upon] him funden, Als he tirneden of his serk, On his rith shuldre a kyne merk; A swi\u00fee brith, a swi\u00fee fair: \"Goddot!\" quath grim, \"\u00feis [is] ure eir \u00deat shal [ben] louerd of denemark, He shal ben king strong and stark; He shal hauen in his hand A[l] denemark and engeland; He shal do godard ful wo, He shal him hangen, or quik flo; Or he shal him al quic graue, Of him shal he no merci haue.\" \u00deus seide grim, and sore gret, And sone fel him to \u00fee fet, And seide, \"louerd, haue merci Of me, and leue, that is me bi! Louerd, we aren bo\u00fee \u00feine, \u00deine cherles, \u00feine hine. Lowerd, we sholen \u00fee wel fede, Til \u00feat \u00feu cone riden on stede, Til \u00feat \u00feu cone ful wel bere Helm on heued, sheld and spere. He ne shal neuere wite, sikerlike, Godard, \u00feat fule swike. \u00deoru o\u00feer man, louerd, than \u00feoru \u00fee, Sal i neuere freman be. \u00deou shalt me, louerd, fre maken, For i shal yemen \u00fee, and waken; \u00deoru \u00fee wile i fredom haue:\" \u00deo was haueloc a bli\u00fee knaue. He sat him up, and crauede bred. And seide, \"ich am [wel] ney ded, Hwat for hunger, wat for bondes \u00deat \u00feu leidest on min hondes; And for [\u00fee] keuel at \u00fee laste, \u00deat in mi mouth was \u00ferist faste. y was \u00fee[r]-with so harde prangled, \u00deat i was \u00fee[r]-with ney strangled.\" \"Wel is me \u00feat \u00feu mayth hete: Goddoth!\" quath leue, \"y shal \u00fee fete Bred an chese, butere and milk, Pastees and flaunes, al with suilk Shole we sone \u00fee wel fede, Louerd, in \u00feis mikel nede, Soth it is, \u00feat men seyt and suereth: '\u00deer god wile helpen, nouth no dereth.' \" \u00deanne sho hauede brouth \u00fee mete, Haueloc anon bigan to ete Grundlike, and was ful bli\u00fee; Cou\u00fee he nouth his hunger Mi\u00fee. A lof he het, y woth, and more, For him hungrede swi\u00fee sore. \u00dere dayes \u00feer-biforn, i wene, Et he no mete, \u00feat was wel sene. Hwan he hauede eten, and was fed, Grim dede maken a ful fayr bed; Vnclo\u00feede him, and dede him \u00feer-inne, And seyde, \"Slep sone, with michel winne; Slep wel faste, and dred \u00fee nouth, Fro sorwe to ioie art \u00feu brouth.\" Sone so it was lith of day, Grim it under-tok \u00fee wey To \u00fee wicke traitour godard, \u00deat was denemak a Qu . Denemarkes. stiward, And seyde, \"louerd, don ich haue \u00deat \u00feou me bede of \u00fee knaue; He is drenched in \u00fee flod, Abouten his hals an anker god; He is witer-like ded, Eteth he neure more bred; He li\u00fe drenched in \u00fee se:\u2014 Yif me gold [and] o\u00feer fe, Cf. l. 1225. \u00deat y mowe riche be; And with \u00fei chartre make [me] fre, For \u00feu ful wel bi-hetet me, \u00deanne i last[e] spak with \u00fee.\" Godard stod, and lokede on him \u00deoruth-like, with eyne grim; And seyde, \"Wiltu [nou] ben erl? Go hom swi\u00fee, fule drit, cherl; Go he\u00feen, and be euere-more \u00deral and cherl, als \u00feou er wore. Shal [\u00feou] haue non o\u00feer mede; For litel i [shal] The MS. has \"ig,\" but the g is expuncted; and it omits \"shal.\" do \u00fee lede To \u00fee galues, so god me rede! For \u00feou haues don a wicke dede. \u00deou Mait stonden her to longe, Bute \u00feou swi\u00fee e\u00feen gonge.\" Grim thoucte to late \u00feat he ran Fro \u00feat traytour, \u00fea wicke man; And \u00feoucte, \"wat shal me to rede? Wite he him onliue, he wile be\u00fee Heye hangen on galwe-tre: Betere us is of londe to fle, And berwen bo\u00feen ure liues, And mine children, and mine wiues.\" Grim solde sone al his corn, Shep wit wolle, neth wit horn, Hors, and swin, [and gate] wit berd, \u00dee gees, \u00fee hennes of \u00fee yerd; Al he solde, \u00feat outh douthe, That he eure selle moucte, And al he to \u00fee peni drou: Hise ship he grey\u00feede wel inow, He dede it tere, an ful wel pike, \u00deat it ne doutede sond ne krike; \u00deer-inne dide a ful god mast, Stronge kables, and ful fast, Ores god, an ful god seyl, \u00deer-inne wantede nouth a nayl, \u00deat euere he sholde \u00feer-inne do: Hwan he hauedet grey\u00feed so, Hauelok \u00fee yunge he dide \u00feer-inne, Him and his wif, hise sones \u00ferinne, And hise two doutres, \u00feat faire wore, And sone dede he leyn in an ore, And drou him to \u00fee heye se, \u00deere he mith al\u00feer-best[e] fle. Fro londe woren he bote a mile, Ne were neuere but ane hwile, \u00deat it ne bigan a wind to Rise Out of \u00fee north, men calleth 'bise' And drof hem intil engelond, \u00deat al was si\u00feen in his hond, His, \u00feat hauelok was \u00fee name; But or he hauede michel shame, Michel sorwe, and michel tene, And \u00ferie he gat it al bidene; Als ye shulen nou forthwar lere, MS. here; read lere. Cf. ll. 12, 1640. Yf that ye wilen \u00feer-to here. IN humber grim bigan to lende, In lindeseye, Rith at \u00fee north ende. \u00deer sat is ship up-on \u00fee sond, But grim it drou up to \u00fee lond; And \u00feere he made a litel cote, To him and to hise flote. Bigan he \u00feere for to er\u00fee, A litel hus to maken of er\u00fee, So \u00feat he wel \u00feore were Of here herboru herborwed \u00feere; And for \u00feat grim \u00feat place aute, \u00dee stede of grim \u00fee name laute; So \u00feat [hit] grimesbi calleth alle \u00deat \u00feer-offe speken alle, And so shulen men callen it ay, Bituene \u00feis and domesday. Grim was fishere swi\u00fee god, And mikel cou\u00fee on the flod; Mani god fish \u00feer-inne he tok, Bo\u00fee with neth, and with hok. He tok \u00fee sturgiun, and \u00fee qual, And \u00fee turbut, and lax with-al, He tok \u00fee sele, and \u00fee hwel; He spedde ofte swi\u00fee wel: Keling he tok, and tumberel, Hering, and \u00fee makerel, \u00dee Butte, \u00fee schulle, \u00fee \u00feornebake: Gode paniers dede he make Ontil him, and o\u00feer \u00ferinne, Til hise sones to beren fish inne, Vp o-londe to selle and fonge; Forbar he ney\u00fee[r] tun, ne gronge, \u00deat he ne to-yede with his ware; Kam he neuere hom hand-bare, \u00deat he ne broucte bred and sowel, In his shirte, or in his couel; In his poke benes and korn:\u2014 Hise swink ne hauede he nowt forlorn. And hwan he tok \u00fee grete laumprei, Ful we[l] he cou\u00fee \u00fee rithe wei To lincolne, \u00fee gode boru; Ofte he yede it \u00feoru and \u00feoru, Til he hauede wol Qu . ful or al. wel sold, And \u00feer-fore \u00fee penies told. \u00deanne he com, \u00feenne he were bli\u00fee, For hom he brouthe fele si\u00fee Wastels, simenels with \u00fee horn, Hise pokes fulle of mele an korn, Netes flesh, shepes, and swines, And hemp to maken of gode lines; And stronge ropes to hise netes, In \u00fee se weren he ofte setes. Sic in MS. \u00deus-gate grim him fayre ledde. Him and his genge wel he fedde Wel twelf winter, o\u00feer more: Hauelok was war \u00feat grim swank sore For his mete, and he lay at hom: Thouthe, \"ich am nou no grom; Ich am wel waxen, and wel may eten More \u00fean euere Grim may geten. Ich ete more, bi god on liue, \u00dean grim an hise children fiue! It ne may nouth ben \u00feus longe, Goddot! y wile with \u00fee gange, For to leren sum god to gete; Swinken ich wolde for mi mete. It is no shame forto swinken; \u00dee man \u00feat may wel eten and drinken, \u00deat nouth ne haue but on swink long, To liggen at hom it is ful strong. God yelde him \u00feer i ne MS. ine. may, \u00deat haueth me fed to \u00feis day! Gladlike i wile \u00fee paniers bere; Ich woth, ne shal it me nouth dere, \u00deey \u00feer be inne a bir\u00feene gret, Al so heui als a neth. Shal ich neuere lengere dwelle, To morwen shal ich forth pelle.\" On \u00fee morwen, hwan it was day, He stirt up sone, and nouth ne lay; And cast a panier on his bac, With fish giueled als a stac; Also michel he bar him one, So he foure, bi mine mone! Cf. ll. 1711, 1972. Wel he it bar, and solde it wel, \u00dee siluer he brouthe hom il del; Al \u00feat he \u00feer-fore tok With-held he nouth a fer\u00feinges nok. So yede he forth ilke day, \u00deat he neuere at home lay. So wolde he his mester lere; Bifel it so a strong dere Bigan to rise of korn of bred, That grim ne cou\u00fee no god red, Hw he sholde his meine fede; Of hauelok hauede he michel drede: For he was strong, and wel mouthe ete More \u00feanne heuere mouthe he gete; Ne he ne mouthe on \u00fee se take Ney\u00feer lenge, ne \u00feorn[e]bake, See l. 759. Ne non o\u00feer fish \u00feat douthe His meyne feden with he[r] Qu . her, i.e. their. MS. he. mouthe. Of hauelok he hauede kare, Hwilgat \u00feat he micthe fare; Of his children was him nouth, On hauelok was al hise \u00feouth, And seyde, \"hauelok, dere sone, I wene that we deye mone For hunger, \u00feis dere is so strong, And hure mete is uten long. Betere is \u00feat \u00feu henne gonge, \u00dean \u00feu here dwelle longe; He\u00feen \u00feow mayt gangen to late; Thou canst ful wel \u00fee ricthe gate To lincolne, \u00fee gode borw, \u00deou hauest it gon ful ofte \u00feoru; Of me ne is me nouth a slo, Betere is \u00feat \u00feu \u00feider go, For \u00feer is mani god man inne, \u00deer \u00feou mayt \u00fei mete winne. But wo is me! \u00feou art so naked, Of mi seyl y wolde \u00fee were maked A cloth, \u00feou mithest inne gongen, Sone, no cold \u00feat \u00feu ne fonge.\" He tok \u00fee sh[e]res Qu . sheres. MS. shres. of \u00fee nayl, And made him a couel of \u00fee sayl, And hauelok dide it sone on; Hauede ney\u00feer hosen ne shon, Ne none kines o\u00fee[r] wede; To lincolne barfot he yede. Hwan he kam \u00fee[r], he was ful wil, Ne hauede he no frend to gangen til; Two dayes \u00feer fastinde he yede, \u00deat non for his werk wolde him fede; \u00dee \u00feridde day herde he calle: \"Bermen, bermen, hider forth alle!\" [Poure \u00feat on fote yede] Cf. ll. 91, 101. Here and below an additional line seems re|quisite. Sprongen forth so sparke on glede. Hauelok shof dun nyne or ten, Rith amidewarde \u00fee fen, And stirte forth to \u00fee kok, [\u00deer the herles mete he tok,] \u00deat he bouthe at \u00fee brigge: \u00dee bermen let he alle ligge, And bar \u00fee mete to \u00fee castel, And gat him \u00feere a fer\u00feing wastel. \u00deet o\u00feer day kepte he ok Swi\u00fee yerne \u00fee erles kok, Til \u00feat he say him on \u00fee b[r]igge, And bi him mani fishes ligge. \u00dee herles mete hauede he bouth Of cornwalie, and kalde oft: \"Bermen, bermen, hider swi\u00fee!\" Hauelok it herde, and was ful bli\u00fee, \u00deat he herde \"bermen\" calle; Alle made he hem dun falle \u00deat in his gate yeden and stode, Wel sixtene laddes gode. Als he lep \u00fee kok [vn-]til, He shof hem alle upon an hyl; Astirte til him with his rippe, And bigan \u00fee fish to kippe. He bar up wel a carte lode Of segges, laxes, of playces brode, Of grete laumprees, and of eles; Sparede he ney\u00feer tos ne heles, Til \u00feat he to \u00fee castel cam, \u00deat men fro him his bir\u00feene nam. \u00dean men haueden holpen him doun With \u00fee bir\u00feene of his croun, \u00dee kok [bi] stod, and on him low, And \u00feoute him stalwor\u00fee man ynow, And seyde, \"wiltu ben wit me? Gladlike wile ich feden \u00fee; Wel is set \u00fee mete \u00feu etes, And \u00fee hire \u00feat \u00feu getes.\" \"Goddot!\" Soddot, MS. quoth he, \"leue sire, Bidde ich you non o\u00feer hire; But yeue\u00fe me inow to ete, Fir and water y wile yow fete, \u00dee fir blowe, an ful wele maken; Stickes kan ich breken and kraken, And kindlen ful wel a fyr, And maken it to brennen shir; Ful wel kan ich cleuen shides, Eles to-turnen MS. to turuen; but the u and n are almost indistinguishable . Cf. l. 603; and William of Palerne , 2590. of here hides; Ful wel kan ich dishes swilen, And don al \u00feat ye euere wilen.\" Quoth \u00fee kok, \"wile i no more; Go \u00feu yunder, and sit \u00feore, And y shal yeue \u00fee ful fair bred, And make \u00fee broys in \u00fee led. Sit now doun and et ful yerne: Da\u00feeit hwo \u00fee mete werne!\" Hauelok sette him dun anon, Also stille als a ston, Til he hauede ful wel eten; \u00deo hauede hauelok fayre geten. Hwan he hauede eten inow, He kam to \u00fee welle, water up-drow, And filde \u00fee[r] a michel so; Bad he non ageyn him go, But bi-twen his hondes he bar it in, A[l] him one to \u00fee kichin. Bad he non him water to fete, Ne fro b[r]igge to bere \u00fee mete, He bar \u00fee turues, he bar \u00fee star, \u00dee wode fro the brigge he bar; Al that euere shulden he nytte, Al he drow, and al he citte; Wolde he neuere hauen rest, More \u00fean he were a best. Cf alle men was he mest meke, Lauhwinde ay, and bli\u00fee of speke; Euere he was glad and bli\u00fee, His sorwe he cou\u00fee ful wel mi\u00fee. It ne was non so litel knaue, For to leyken, ne forto plawe, \u00deat he ne wo[l]de with him pleye: \u00dee children that y[e]den in \u00fee weie Of him he deden al he[r] wille, And with him leykeden here fille. Him loueden alle, stille and bolde, Knictes, children, yunge and holde; Alle him loueden \u00feat him sowen, Bo\u00feen heyemen and lowe. Of him ful wide \u00fee word sprong, Hw he was mike, hw he was strong, Hw fayr man god him hauede maked, But on \u00feat he was almest naked: For he ne hauede nouth to shride, But a kouel ful unride, \u00deat [was] ful, and swi\u00fee wicke, Was it nouth worth a fir sticke. \u00dee cok bigan of him to rewe, And bouthe him clo\u00fees, al spannewe; He bouthe him bo\u00fee hosen and shon, And sone dide him dones on. Hwan he was clo\u00feed, osed, and shod, Was non so fayr under god, \u00deat euere yete in er\u00fee were, Non \u00feat euere moder bere; It was neuere man \u00feat yemede In kinneriche, \u00feat so wel semede King or cayser forto be, \u00dean he was shrid, so semede he; For \u00feanne he weren alle samen At lincolne, at \u00fee gamen, And \u00fee erles men woren al \u00feore, \u00dean was hauelok bi \u00fee shuldren more \u00dean \u00fee meste \u00feat \u00feer kam: In armes him noman [ne] nam, \u00deat he doune sone ne caste; Hauelok stod ouer hem als a mast. Als he was heie, al Qu . so; see l. 991. he was long, He was bo\u00fee stark and strong; In engelond [was] non hise per Of streng\u00fee \u00feat euere kam him ner. Als he was strong, so was he softe; \u00deey a man him misdede ofte, Neuere more he him misdede, Ne hond on him with yuele leyde. Of bodi was he mayden clene, Neuere yete in game, ne in grene, \u00deit Qu . wit = with: miswritten owing to confusion of \u00fe with &wyn; (w)? hire ne wolde leyke ne lye, No more \u00fean it were a strie. In \u00feat time al hengelond \u00deerl Godrich hauede in his hond, And he gart komen into \u00fee tun Mani erl, and mani barun; And alle [men] \u00feat liues were In eng[e]lond, \u00feanne wer \u00feere, \u00deat \u00feey haueden after sent, To ben \u00feer at \u00fee parlement. With hem com mani chanbioun, Mani with ladde, blac and brown; An fel it so, \u00feat yunge men, Wel abouten nine or ten, Bigunnen \u00fee[r] for to layke: \u00deider komen bothe stronge and wayke; \u00deider komen lesse and more, \u00deat in \u00fee borw \u00feanne weren \u00feore; Chaunpiouns, and starke laddes, Bondemen with here gaddes, Als he comen fro \u00fee plow; \u00deere was sembling i-now! For it ne was non horse-knaue, \u00deo \u00feei sholden in honde haue, \u00deat he ne kam \u00feider, \u00fee leyk to se: Biforn here fet \u00feanne lay a tre, And putten MS. pulten. But see ll. 1031, 1033, 1044, 1051, &c. with a mikel ston \u00dee starke laddes, ful god won. \u00dee ston was mikel, and ek greth, And al so heui so a neth; Grund stalwrthe man he sholde be, \u00deat mouthe liften it to his kne; Was \u00feer ney\u00feer clerc, ne prest, \u00deat mithe liften it to his brest: \u00deerwit putten the chaunpiouns, \u00deat \u00feider comen with \u00fee barouns. Hwo so mithe putten \u00feore Biforn a-no\u00feer, an inch or more, Wore ye yung, [or] wore he hold, He was for a kempe told. Al-so \u00fee[i] stoden, an ofte stareden, \u00dee chaunpiouns, and ek the ladden, And he maden mikel strout Abouten \u00fee al\u00feerbeste but, Hauelok stod, and lokede \u00feer-til; And of puttingge he was ful wil, For neuere yete ne saw he or Putten the stone, or \u00feanne \u00feor. Hise mayster bad him gon \u00feer-to, Als he cou\u00fee \u00feer-with do. \u00deo hise mayster it him bad, He was of him sore adrad; \u00deerto he stirte sone anon, And kipte up \u00feat heui ston, \u00deat he sholde puten wi\u00fee; He putte at \u00fee firste si\u00fee, Ouer alle \u00feat \u00feer wore, Twel fote, and sumdel more. \u00dee chaunpiouns \u00feat [\u00feat] put sowen, Shuldreden he ilc o\u00feer, and lowen; Wolden he no more to putting gange, But seyde, \"we In the former edition\u2014\"ye\". But the y is not dotted, and it may be \"&wyn;e.\" dwellen her to longe!\" \u00deis selkouth mithe nouth ben hyd, Ful sone it was ful loude kid Of hauelok, hw he warp \u00fee ston Ouer \u00fee laddes euerilkon; Hw he was fayr, hw he was long, Hw he was with, hw he was strong; \u00deoruth england yede \u00fee speke, MS. speche. Read \"speke,\" as in l. 946. Hw he was strong, and ek meke; In the castel, up in \u00fee halle, \u00dee knithes speken \u00feer-of alle, So that Godrich it herde wel \u00dee[r] speken of hauelok, eueri del, Hw he was strong man and hey, Hw he was strong and ek fri, And \u00feouthte godrich, \"\u00feoru \u00feis knaue Shal ich engelond al haue, And mi sone after me; For so i wile \u00feat it be. The king a\u00feelwald me dide swere Vpon al \u00fee messe-gere, \u00deat y shu[l]de his douthe[r] yeue \u00dee hexte \u00feat mithe liue, \u00dee beste, \u00fee fairest, \u00fee strangest ok; \u00deat gart he me sweren on \u00fee bok. Hwere mithe i finden ani so hey So hauelok is, or so sley? \u00deou y southe he\u00feen in-to ynde, So fayr, so strong, ne mithe y finde. Hauelok is \u00feat ilke knaue, \u00deat shal goldeborw haue.\" \u00deis \u00feouthe [he] with trechery, With traysoun, and wit felony; For he wende, \u00feat hauelok wore Sum cherles sone, and no more; Ne shulde he hauen of engellond Onlepi forw in his hond, With hire, \u00feat was \u00feerof eyr, \u00deat bo\u00fee was god and swi\u00fee fair. He wende, \u00feat hauelok wer a \u00feral, \u00deer-\u00feoru he wende hauen al In engelond, \u00feat hire rith was; He was werse \u00fean sathanas, \u00deat ihesu crist in er\u00fee shop: Qu . shok or strok. Hanged wor\u00fee he on an hok! After goldebo[r]w sone he sende, \u00deat was bo\u00fee fayr and hende, And dide hire to lincolne bringe, Belles dede he ageyn hire ringen, And ioie he made hire swi\u00fee mikel, But ne\u00feeles he was ful swikel. He seyde, \u00feat he sholde hire yeue \u00dee fayrest man that mithe liue. She answerede, and seyde anon, Bi crist, and bi seint iohan, \u00deat hire sholde noman wedde, Ne noman bringen to hire Qu . hise. bedde, But he were king, or kinges eyr, Were he neuere man so fayr. Godrich \u00fee erl was swi\u00fee wroth, \u00deat she swore swilk an oth, And seyde, \"hwor \u00feou wilt be Quen and leuedi ouer me? \u00deou shalt hauen a gadeling, Ne shalt \u00feou hauen non o\u00feer king; \u00dee shal spusen mi cokes knaue, Ne shalt \u00feou non o\u00feer louerd haue. Da\u00feeit \u00feat \u00fee o\u00feer yeue Euere more hwil i liue! To-mo[r]we ye sholen ben weddeth, And, maugre \u00fein, to-gidere beddeth.\" Goldeborw gret, and was The first letter of this word is either \u00fe or a Saxon w (&wyn;). I read it as the latter. hire ille, She wolde ben ded bi hire wille. On the morwen, hwan day was sprungen, And day-belle at kirke rungen, After hauelok sente \u00feat iudas, \u00deat werse was \u00feanne sathanas: And seyde, \"mayster, wilte wif?\" \"Nay,\" quoth hauelok, \"bi my lif! Hwat sholde ich with wif do? I ne may hire fede, ne clo\u00fee, ne sho. Wider sholde ich wimman bringe? I ne haue none kines \u00feinge. I ne haue hws, y ne haue cote, Ne i ne MS. ine. haue stikke, y ne haue sprote, I ne haue ney\u00feer bred ne sowel, Ne cloth, but of an hold with couel. \u00deis clo\u00fees, \u00feat ich onne haue, Aren \u00fee kokes, and ich his knaue.\" Godrich stirt up, and on him dong [With dintes swi\u00fee hard and strong,] And seyde, \"But \u00feou hire take, \u00deat y wole yeuen \u00fee to make, I shal hangen \u00fee ful heye, Or y shal \u00feristen vth \u00fein heie.\" Hauelok was one, and was odrat, And grauntede him al \u00feat he bad. \u00deo sende he after hire sone, \u00dee fayrest wymman under mone; And seyde til hire, [false] Both sense and metre require this word. and slike, \u00deat wicke \u00feral, \u00feat foule swike: \"But \u00feu \u00feis man under-stonde, I shal flemen \u00fee of londe; Or \u00feou shal to \u00fee galwes renne, And \u00feer \u00feou shalt in a fir brenne.\" Sho was adrad, for he so \u00ferette, And durste nouth \u00fee spusing lette, But \u00feey hire likede swi\u00fee ille, \u00deouthe it was godes wille: God, \u00feat makes to growen \u00fee korn, Formede hire wimman to be born. Hwan he hauede don him for drede, \u00deat he sholde hire spusen, and fede, And \u00feat she sholde til him holde, \u00deer weren penies \u00feicke tolde, Mikel plente upon \u00fee bok: He ys hire yaf, and she as tok. He weren spused fayre and wel, \u00dee messe he deden eueridel, \u00deat fel to spusing, and god cle[r]k, \u00dee erchebishop uth of yerk, \u00deat kam to \u00fee parlement, Als god him hauede \u00feider sent. Hwan he weren togydere in godes lawe, \u00deat \u00fee folc ful wel it sawe, He ne wisten hwat he mouthen, Ne he ne wisten wat hem douthe; \u00deer to dwellen, or \u00feenne to gonge, \u00deer ne wolden he dwellen longe, For he wisten, and ful wel sawe, \u00deat godrich hem hatede, \u00fee deuel him hawe! And yf he dwelleden \u00feer outh\u2014 \u00deat fel hauelok ful wel on \u00feouth\u2014 Men sholde don his leman shame, Or elles bringen in wicke blame. \u00deat were him leuere to ben ded, For-\u00fei he token ano\u00feer red, \u00deat \u00feei sholden \u00feenne fle Til grim, and til hise sones \u00fere; \u00deer wenden he al\u00feer-best to spede, Hem forto clo\u00fee, and for to fede. \u00dee lond he token under fote, Ne wisten he non o\u00feer bote, And helden ay the ri\u00fee [sti] A word is here erased; but see l. 2618. Til he komen to grimesby. \u00deanne he komen \u00feere, \u00feanne was grim ded, Of him ne haueden he no red; But hise children alle fyue Alle weren yet on liue; \u00deat ful fayre ayen hem neme, Hwan he wisten \u00feat he keme, And maden ioie swi\u00fee mikel, Ne weren he neuere ayen hem fikel. On knes ful fayre he hem setten, And hauelok swi\u00fee fayre gretten, And seyden, \"welkome, louerd dere! And welkome be \u00fei fayre fere! Blessed be \u00feat ilke \u00ferawe, \u00deat \u00feou hire toke in godes lawe! Wel is hus we sen \u00fee on lyue, \u00deou mithe us bo\u00fee selle and yeue; \u00deou mayt us bo\u00fee yeue and selle, With \u00feat \u00feou wilt here dwelle. We hauen, louerd, alle gode, Hors, and neth, and ship on flode, Gold, and siluer, and michel auchte, \u00deat grim ure fader us bitawchte. Gold, and siluer, and o\u00feer fe Bad he us bi-taken \u00fee. We hauen shep, we hauen swin, Bi-leue her, louerd, and al be \u00fein; \u00deo shalt ben louerd, \u00feou shalt ben syre, And we sholen seruen \u00fee and hire; And hure sistres sholen do Al that euere biddes sho; He sholen hire clo\u00feen, washen, and wringen, And to hondes water bringen; He sholen bedden hire and \u00fee, For leuedi wile we \u00feat she be.\" Hwan he \u00feis ioie haueden maked, Sithen stikes broken and kraked, And \u00fee fir brouth on brenne, Ne was \u00feer spared gos ne henne, Ne \u00fee hende, ne \u00fee drake, Mete he deden plente make; Ne wantede \u00feere no god mete, Wyn and ale deden he fete, And made[n] hem [ful] glade and bli\u00fee, Wesseyl ledden he fele si\u00fee. On \u00fee nith, als goldeborw lay, Sory and sorwful was she ay, For she wende she were bi-swike, \u00deat sh[e w]ere MS. shere, evidently miswritten for she were. yeuen un-kyndelike. O nith saw she \u00feer-inne a lith, A swi\u00fee fayr, a swi\u00fee bryth, Al so brith, al so shir, So it were a blase of fir. She lokede no[r]\u00fe, MS. no\u00fe. and ek south, And saw it comen ut of his mouth, \u00deat lay bi hire in \u00fee bed: No ferlike \u00feou she were adred. \u00deouthe she, \"wat may this bi-mene! He beth heyman yet, als y wene, He beth heyman er he be ded:\"\u2014 On hise shuldre, of gold red She saw a swi\u00fee noble croiz, Of an angel she herde a uoyz: \"Goldeborw, lat \u00fei sorwe be, For hauelok, \u00feat haue\u00fe spuset \u00fee, He Qu . Is. kinges sone, and kinges eyr, \u00deat bikenneth \u00feat croiz so fayr. It MS. Iit. bikenneth more, \u00feat he shal Denemark hauen, and englond al; He shal ben king strong and stark Of engelond and denemark; \u00deat shal \u00feu wit \u00fein eyne sen, And \u00feo shalt quen and leuedi ben!\" \u00deanne she hauede herd the steuene Of \u00fee angel uth of heuene, She was so fele si\u00fees blithe, \u00deat she ne mithe hire ioie mythe; But hauelok sone anon she kiste, And he slep, and nouth ne wiste. Hwan \u00feat aungel hauede seyd, Of his slep a-non he brayd, And seide, \"lemman, slepes \u00feou? A selkuth drem dremede me nou. Herkne nou hwat me haueth met: Me \u00feouthe y was in denemark set, But on on \u00fee moste hil \u00deat euere yete kam i til. It was so hey, \u00feat y wel mouthe Al \u00fee werd se, als me \u00feouthe. Als i sat up-on \u00feat lowe, I bigan denemark for to awe, \u00dee borwes, and \u00fee castles stronge; And mine armes weren so longe, That i fadmede, al at ones, denemark, with mine longe bones; And \u00feanne y wolde mine armes drawe Til me, and hom for to haue, Al that euere in denemark liueden On mine armes faste clyueden; And \u00fee stronge castles alle On knes bigunnen for to falle, \u00dee keyes fellen at mine fet:\u2014 Ano\u00feer drem dremede me ek, \u00deat ich fley ouer \u00fee salte se Til engeland, and al with me \u00deat euere was in denemark lyues, But bondemen, and here wiues, And \u00feat ich kom til engelond, Al closede it intil min hond, And, goldeborw, y gaf [it] \u00fee:\u2014 Deus! lemman, hwat may \u00feis be?\" Sho answerede, and seyde sone: \"Ihesu crist, \u00feat made mone, \u00deine dremes turne to ioye; \u00deat wite \u00few that sittes in trone! Ne non strong king, ne caysere, So \u00feou shalt be, fo[r] \u00feou shalt bere In engelond corune yet; Denemark shal knele to \u00fei fet; Alle \u00fee castles \u00feat aren \u00feer-inne, Shal-tow, lemman, ful wel winne. I woth, so wel so ich it sowe, To \u00fee shole comen heye and lowe, And alle \u00feat in denemark wone, Em and bro\u00feer, fader and sone, Erl and baroun, dreng an kayn, Knithes, and burgeys, and sweyn; And mad king heyelike and wel, Denemark shal be \u00fein euere-ilc del. Haue \u00feou nouth \u00feer-offe douthe Nouth \u00fee worth of one nouthe; \u00deer-offe with-inne \u00fee firste yer Shalt \u00feou ben king, of euere-il del. But do nou als y wile rathe, Nim in with \u00fee to denema[r]k ba\u00fee, And do \u00feou nouth onfrest \u00feis fare, Lith and selthe felawes are. For shal ich neuere bli\u00fee be Til i with eyen denemark se; For ich woth, \u00feat al \u00fee lond Shalt \u00feou hauen in \u00fein hon[d]. Prey grimes sones alle \u00fere, That he wenden for\u00fe with \u00fee; I wot, he wilen \u00fee nouth werne, With \u00fee wende shulen he yerne, For he louen \u00fee herte-like, \u00deou maght til he aren quike, Hwore so he o worde aren; \u00deere ship \u00feou do hem swithe yaren, And loke \u00feat \u00feou dwellen nouth: Dwelling haueth ofte sca\u00fee wrouth.\" Hwan Hauelok herde \u00feat she radde, Sone it was day, sone he him cladde, And sone to \u00fee kirke yede, Or he dide ani o\u00feer dede, And bifor \u00fee rode bigan falle, Croiz and crist bi[gan] to kalle, And seyde, \"louerd, \u00feat al weldes, Wind and water, wodes and feldes, For the holi milce of you, Haue merci of me, louerd, nou! And wreke me yet on mi fo, \u00deat ich saw biforn min eyne slo Mine sistres, with a knif, And si\u00feen wolde me mi lyf Haue reft, for in the [depe] se Bad he grim haue drenched me. He [hath] mi lond with mikel vn-Rith, With michel wrong, with mikel plith, For i ne MS. ine. misdede him neuere nouth, And haued me to sorwe brouth. He haueth me do mi mete to \u00feigge, And ofte in sorwe and pine ligge. Louerd, haue merci of me, And late [me] wel passe \u00fee se, \u00deat ihc haue ther-offe douthe and kare, With-uten stormes ouer-fare, \u00deat y ne drenched [be] \u00feer-ine, Ne forfaren for no sinne. And bringge me wel to \u00fee lond, \u00deat godard haldes in his hond; \u00deat is mi Rith, eueri del: Ihesu crist, \u00feou wost it wel!\" \u00deanne he hauede his bede seyd, His offrende on \u00fee auter leyd, His leue at ihesu crist he tok, And at his suete moder ok, And at \u00fee croiz, \u00feat he biforn lay, Si\u00feen yede sore grotinde awey. In the MS. the Capital letter is prefixed to the next line. Hwan he com hom, he wore yare, Grimes sones, forto fare In-to \u00fee se, fishes to gete, \u00deat hauelok mithe wel of ete. But auelok \u00feouthe al ano\u00feer, First he ka[l]de \u00fee heldeste bro\u00feer, Roberd \u00fee rede, bi his name, Wiliam wenduth, and h[uwe r]auen, MS. hauen. Cf. ll. 1868, 2528. Only an assonance, not a rime, seems intended. Grimes sones alle \u00fere, And sey[d]e, \"li\u00fees nou alle to me, Louerdinges, ich wile you sheue, A \u00feing of me \u00feat ye wel knewe. Mi fader was king of denshe lond, Denemark was al in his hond \u00dee day \u00feat he was quik and ded; But \u00feanne hauede he wicke red, \u00deat he me, and denemark al, And mine sistres bi-tawte a \u00feral: A deueles lime [he] hus bitawte, And al his lond, and al hise authe. For y saw that fule fend Mine sistres slo with hise hend; First he shar a-two here \u00ferotes, And si\u00feen [karf] hem al to grotes, And si\u00feen bad [he] in \u00fee se Grim, youre fader, drenchen me. Deplike dede he him swere On bok, \u00feat he sholde me bere Vnto \u00fee se, an drenchen ine, And wolde taken on him \u00fee sinne. But grim was wis, and swi\u00fee hende, Wolde he nouth his soule shende; Leuere was him to be for-sworen, \u00dean drenchen me, and ben for-lorn; But sone bigan he forto fle Fro denemark, forto berwen MS. ber&wyn;en, the A.S. w being used here . Cf. l. 697. me, For yif MS. yif. ich hauede \u00feer ben funden, Hauede ben slayn, or harde bunden, And heye ben henged on a tre, Hauede go for him gold ne fe. For-\u00fei fro denemark hider he fledde, And me ful fayre and ful wel fedde, So \u00feat vn-to \u00feis [ilke] day, Haue ich ben fed and fostred ay. But nou ich am up to \u00feat helde Cumen, that ich may wepne welde, And y may grete dintes yeue, Shal i neuere hwil ich lyue Ben glad, til that ich denemark se; I preie you \u00feat ye wende with me, And ich may mak you riche men, Ilk of you shal haue castles ten, And \u00fee lond \u00feat \u00feor-til longes, Borwes, tunes, wodes and wonges.\" A folio has here been cut out of the MS., containing 180 lines. The missing portion must have been to this effect. \"To this they gladly assented; and Havelok, accompanied by his wife Goldeborw and the sons of Grim, set sail for Denmark. Disembarking, they travel till they reach the castle of a great Danish earl, named Ubbe, who had formerly been a close friend to king Birkabeyn. Havelok begs that he will allow him to live in that part of the country, and to gain a livelihood by trading.\" * * * * * * * * * * \"With swilk als ich byen shal: \u00deer-of bi-seche you nou leue; Wile ich speke with non o\u00feer reue, But with \u00fee, \u00feat iustise are, \u00deat y mithe seken Qu . sellen. mi ware In gode borwes up and doun, And faren ich wile fro tun to tun.\" A gold ring drow he forth anon, An hundred pund was worth \u00fee ston, And yaf it ubbe for to spede:\u2014 He was ful wis \u00feat first yaf mede, And so was hauelok ful wis here, He solde his gold ring ful dere, Was neuere non so dere sold, For chapmen, ney\u00feer yung ne old: \u00deat sholen MS. shoren. ye forthward ful wel heren, Yif \u00feat ye wile \u00fee storie heren. Hwan ubbe hauede \u00fee gold ring, Hauede he youenet for no \u00feing, Nouth for \u00fee borw euere-il del:\u2014 Hauelok bi-hel he swi\u00fee wel, Hw he was wel of bones maked, Brod in \u00fee sholdres, ful wel schaped, \u00deicke in \u00fee brest, of bodi long; He semede wel to ben wel strong. \"Deus!\" hwat ubbe, \"qui ne were he knith? I woth, \u00feat he is swi\u00fee with! Betere semede him to bere Helm on heued, sheld and spere, \u00deanne to beye and selle ware. Allas! \u00feat he shal \u00feer-with fare. Goddot! wile he trowe me, Chaffare shal he late be.\" Ne\u00feeles he seyde sone: \"Hauelok, haue [\u00feou] \u00fei bone, And y ful wel rede \u00fe[e] \u00deat \u00feou come, and ete with me To-day, \u00feou, and \u00fei fayre wif, \u00deat \u00feou louest also \u00fei lif. And haue \u00feou of hire no drede, Shal hire no man shame bede. Bi \u00fee fey that y owe to \u00fee, \u00deerof shal i me serf-borw be.\" Hauelok herde \u00feat he bad, And thow was he ful sore drad, With him to ete, for hise wif; For him wore leuere \u00feat his lif Him wore reft, \u00fean she in blame Felle, or lauthe ani shame. Hwanne he hauede his wille wat, MS. either \u00feat or &wyn;at. \u00dee stede, \u00feat he onne sat, Smot ubbe with spures faste, And forth awey, but at \u00fee laste, Or he fro him ferde, Seyde he, \u00feat his folk herde: \"Loke \u00feat ye comen be\u00fee, For ich it wile, and ich it rede.\" Hauelok ne durste, \u00fee he were adrad, Nouth with-sitten \u00feat ubbe bad; His wif he dide with him lede, Vn-to \u00fee heye curt he y[e]de. MS. yde. Roberd hire ledde, \u00feat was red, \u00deat hau[ed]e \u00fearned for hire \u00fee ded Or ani hauede hire misseyd, Or hand with iuele onne leyd. Willam wendut was \u00feat o\u00feer \u00deat hire ledde, roberdes bro\u00feer, \u00deat was with at alle nedes: Wel is him \u00feat god man fedes! \u00dean he weren comen to \u00fee halle, Biforen ubbe, and hise men alle, Vbbe stirte hem ageyn, And mani a knith, and mani a sweyn, Hem for to se, and forto shewe; \u00deo stod hauelok als a lowe Aboven [\u00feo] \u00feat \u00feer-inne wore, Rith al bi \u00fee heued more \u00deanne ani \u00feat \u00feer-inne stod: \u00deo was ubbe bli\u00fee of mod, \u00deat he saw him so fayr and hende, Fro him ne mithe his herte wende, Ne fro him, ne fro his wif; He louede hem sone so his lif. Weren non in denemark, \u00feat him \u00feouthe, \u00deat he so mikel loue mouthe; More he louede hauelok one, \u00dean al denemark, bi mine wone! Loke nou, hw god helpen kan O mani wise wif and man. Hwan it was comen time to ete, Hise wif dede ubbe sone in fete, And til hire seyde, al on gamen: \"Dame, \u00feou and hauelok shulen ete samen, And goldeboru shal ete wit me, \u00deat is so fayr so flour on tre; In al denemark nis MS. is. wimman So fayr so sche, bi seint iohan!\" \u00deanne [he] were set, and bord leyd, And \u00fee beneysun was seyd, Biforn hem com \u00fee beste mete \u00deat king or cayser wolde ete; Kranes, swannes, ueneysun, Lax, lampreys, and god sturgun, Pyment to drinke, and god clare, Win hwit and red, ful god plente. Was \u00feer-inne no page so lite, \u00deat euere wolde ale bite. Of \u00fee mete forto tel, Ne of \u00fee metes Qu . win. bidde i nout dwelle; \u00deat is \u00fee storie for to lenge, It wolde anuye \u00feis fayre genge. But hwan he haueden \u00fee kiwing Uncertain in MS. See note. deled, And fele si\u00fees haueden wosseyled, And with gode drinkes seten longe, And it was time for to gonge, Il man to \u00feer he cam fro, \u00deouthe ubbe, \"yf I late hem go, \u00deus one foure, with-uten mo, So mote ich brouke finger or to, For \u00feis wimman bes mike wo! For hire shal men hire louerd slo.\" He tok sone knithes ten, And wel sixti o\u00feer men, Wit gode bowes, and with gleiues, And sende him unto \u00fee greyues, \u00dee beste man of al \u00fee toun, \u00deat was named bernard brun; And bad him, als he louede his lif, Hauelok wel y[e]men, MS. ymen. and his wif, And wel do wayten al \u00fee nith, Til \u00fee o\u00feer day, \u00feat it were lith. Bernard was trewe, and swi\u00fee with, In al \u00fee borw ne was no knith \u00deat betere cou\u00fee on stede riden, Helm on heued, ne swerd bi side. Hauelok he gladlike under-stod, With mike loue, and herte god, And dide grey\u00fee a super riche, Also he was no with chinche, To his bihoue euer-il del, \u00deat he mithe supe swi\u00fee wel. Also he seten, and sholde soupe, So comes a ladde in a ioupe, And with him sixti o\u00feer stronge, With swerdes drawen, and kniues longe, Ilkan in hande a ful god gleiue, And seyde, \"undo, bernard \u00fee greyue! Vndo swi\u00fee, and latus Sic in MS. in, Or \u00feu art ded, bi seint austin!\" Bernard stirt up, \u00feat was ful big, And caste a brinie up-on his rig, And grop an ax, MS. ar; but see l. 1894. \u00feat was ful god, Lep to \u00fee dore, so he wore wod, And seyde, \"hwat are ye, \u00feat are \u00feer-oute, \u00deat \u00feus biginnen forto stroute? Goth henne swi\u00fee, fule \u00feeues, For, bi \u00fee louerd, \u00feat man on leues, Shol ich casten \u00fee dore open, Summe of you shal ich drepen! And \u00fee o\u00fere shal ich kesten In feteres, and ful faste festen!\" \"Hwat haue ye seid,\" quoth a ladde, \"Wenestu \u00feat we ben adradde? We shole at \u00feis dore gonge Maugre \u00fein, carl, or outh longe.\" He gripen sone a bulder ston, And let it fleye, ful god won, Agen \u00fee dore, \u00feat it to-rof: Auelok it saw, and \u00feider drof, And \u00fee barre sone vt-drow, \u00deat was unride, and gret ynow, And caste \u00fee dore open wide, And seide, \"her shal y now abide: Comes swi\u00fee vn-to me! MS. vnto me datheit,\u2014evidently the repetition of the first word in the succeeding line. Datheyt hwo you henne fle!\" \"No,\" quodh on, \"\u00feat shaltou coupe,\" And bigan til him to loupe, In his hond is swerd ut-drawe, Hauelok he wende \u00feore haue slawe; And with [him] comen o\u00feer two, \u00deat him wolde of liue haue do. Hauelok lifte up \u00fee dore-tre, And at a dint he slow hem \u00fere; Was non of hem \u00feat his hernes Ne lay \u00feer-ute ageyn \u00fee sternes. \u00dee fer\u00fee \u00feat he si\u00feen mette, Wit \u00fee barre so he him grette, Bifor \u00fee heued, \u00feat \u00fee rith eye Vt of \u00fee hole made he fleye, And si\u00fee clapte him on \u00fee crune, So \u00feat he stan-ded fel \u00feor dune. \u00dee fifte \u00feat he ouer-tok, Gaf he a ful sor dint[e] ok, Bitwen \u00fee sholdres, \u00feer he stod, \u00deat he spen his herte blod. \u00dee sixte wende for to fle, And he clapte him with \u00fee tre Rith in \u00fee fule necke so, \u00deat he smot hise necke on to. \u00deanne \u00fee sixe weren doun feld, \u00dee seuen\u00fee brayd ut his swerd, And wolde hauelok Riht in the eye; And hauelok le[t \u00fee] Qu . Hauelok let the. MS. \"haue le.\" barre fleye, And smot him sone ageyn \u00fee brest, \u00deat hauede he neuere sch[r]ifte of prest; For he was ded on lesse hwile, \u00dean men mouthe renne a mile. Alle \u00fee o\u00feere weren ful kene, A red \u00feei taken hem bi-twene, \u00feat he sholde him bi-halue, And brisen so, \u00feat wit no salue Ne sholde him helen leche non: \u00deey drowen ut swerdes, ful god won, And shoten on him, so don on bere Dogges, \u00feat wolden him to-tere, \u00deanne men doth \u00fee bere beyte: \u00dee laddes were kaske and teyte, And vn-bi-yeden him ilkon, Sum smot with tre, and sum wit ston; Summe putten with gleyue, in bac and side, And yeuen wundes longe and wide; In twenti stedes, and wel mo, Fro \u00fee croune til the to. Hwan he saw \u00feat, he was wod, And was it ferlik hw he stod, For the blod ran of his sides So water \u00feat fro \u00fee welle glides; But \u00feanne bigan he for to mowe With the barre, and let hem shewe, Hw he cow\u00fee sore smite, For was \u00feer non, long ne lite, \u00deat he Mouthe ouer-take, \u00deat he ne garte his croune krake; So \u00feat on a litel stund, Felde he twenti to \u00fee grund. \u00feo bigan gret dine to rise, For \u00fee laddes on ilke wise Him asayleden wit grete dintes, Fro fer he stoden, him with flintes And gleyues schoten him fro ferne, For drepen him he wolden yerne; But dursten he newhen him no more, \u00deanne he bor or leun wore. Huwe rauen \u00feat dine herde, And \u00feowthe wel, \u00feat men mis-ferde With his louerd, for his wif, And grop an ore, and a long knif, And \u00feider drof al so an hert, And cham \u00feer on a litel stert, And saw how \u00fee laddes wode Hauelok his louerd umbistode, And beten on him so doth \u00fee smith With \u00fee hamer on \u00fee stith. \"Allas!\" hwat hwe, \"\u00feat y was boren! \u00deat euere et ich bred of koren! \u00deat ich here \u00feis sorwe se! Roberd! willam! hware ar ye? Gripeth e\u00feer unker a god tre, And late we nouth \u00feise doges fle, Til ure louerd wreke [we]; Cometh swi\u00fee, and folwes me! Ich haue in honde a ful god ore: Datheit wo ne smite sore!\" \"Ya! leue, ya!\" quod roberd sone, \"We hauen ful god lith of \u00fee mone.\" Roberd grop a staf, strong and gret, \u00deat mouthe ful wel bere a net, And willam wendut grop a tre Mikel grettere \u00fean his \u00fee, MS. \u00fere, the r being caught from the word above . Cf. l. 1903. And bernard held his ax ful faste; I seye, was he nouth \u00fee laste; And lopen forth so he weren wode To \u00fee laddes, \u00feer he stode, And yaf hem wundes swi\u00fee grete; \u00deer mithe men wel se boyes bete, And ribbes in here sides breke, And hauelok on hem wel wreke. He broken armes, he broken knes, He broken shankes, he broken thes. He dide \u00fee blode \u00feere renne dune To \u00fee fet rith fro the crune, For was \u00feer spared heued non: He leyden on heuedes, ful god won, And made croune[s] breke and crake, Of \u00fee broune, and of \u00fee blake; He maden here backes al so bloute Als h[er]e Qu . here. MS. he. wombes, and made hem rowte Als he weren kradelbarnes: So dos \u00fee child \u00feat moder \u00fearnes. Da\u00feeit wo MS. \"&wyn;e,\" clearly miswritten for \"&wyn;o\" or \"wo.\" See ll. 2047, 296, 300, &c. recke! for he it seruede, Hwat dide he \u00feore weren he werewed; So longe haueden he but and bet With neues under hernes set, \u00deat of \u00feo sixti men and on Ne wente \u00feer awey liues non. ON \u00fee morwen, hwan MS. \"hhan,\" miswritten for \"h&wyn;an,\" from which it differs very slightly. it was day, Ilc on other wirwed lay, Als it were dogges \u00feat weren henged, And summe leye in dikes slenget, And summe in gripes bi \u00fee her Drawen ware, and laten ther. Sket cam tiding intil ubbe, \u00deat hauelok hauede with a clubbe Of hise slawen sixti and on Sergaunz, \u00fee beste \u00feat mithen gon. \"Deus!\" quoth ubbe, \"hwat may \u00feis be! Betere his i nime MS. inime. miself and se, \u00deat \u00feis baret on hwat is wold, \u00deanne i sende yunge or old. For yif i sende him un-to, I wene men sholde him shame do, And \u00feat ne wolde ich for no \u00feing: I loue him wel, bi heuene king! Me wore leuere i wore lame, \u00deanne men dide him ani shame, Or tok, or onne handes leyde, Vn-ornelike, MS. Vn ornelfke; but f should certainly be i. or same seyde.\" He lep up on a stede lith, And with him mani a noble knith, And ferde forth un-to \u00fee tun, And dide calle bernard brun Vt of his hus, wan he \u00feer cam; And bernard sone ageyn [him] nam, Al to-tused and al to-torn, Ner also naked so he was born, And al to-brised, bac and \u00fee: Quoth ubbe, \"bernard, hwat is \u00fee? Hwo haues \u00fee \u00feus ille maked, \u00deus to-riuen, and al mad naked?\" \"Louerd, MS. Iouerd. merci,\" quot he sone, \"To-nicht also ros \u00fee mone Comen her mo \u00fean sixti \u00feeues, With lokene copes, and wide sleues, Me forto robben, and to pine, And for to drepe me and mine. Mi dore he broken up ful sket, And wolde me binden hond and fet. Wan \u00fee godemen \u00feat sawe, Hauelok, and he \u00feat bi \u00fee wowe Leye, he stirten up sone on-on, And summe grop tre, and sum grop ston, And driue hem ut, \u00feei he weren crus, So dogges ut of milne-hous. Hauelok grop \u00fee dore-tre, And [at] a dint he slow hem thre. He is \u00fee beste man at nede, \u00deat euere mar shal ride stede! Als helpe god, bi mine wone, A \u00fehousend of men his he worth one! Yif he ne were, ich were nou ded, So haue ich don Mi soule red; But it is hof him mikel sinne; He maden him swilke woundes \u00ferinne, \u00deat of \u00fee al\u00feer-leste wounde Were a stede brouht to grunde. He haues a wunde in the side, With a gleyue, ful un-ride, And he haues on \u00feoru his arum, \u00deer-of is ful mikel harum, And he haues on \u00feoru his \u00fehe, \u00dee vn-rideste \u00feat men may se, And o\u00fee[r] wundes haues he stronge, Mo than twenti swi\u00fee longe. But si\u00feen he hauede lauth \u00fee sor Of \u00fee wundes, was neuere bor \u00deat so fauth so he fauth \u00feanne; Was non \u00feat hauede \u00fee hern-panne So hard, \u00feat he ne dede alto-cruhsse, And alto-shiuere, and alto-frusshe. He folwede hem so hund dos hare, Da\u00feeyt on he wolde spare, \u00deat [he] ne made hem euerilk on Ligge stille so doth \u00fee ston: And \u00feer nis he nouth to frie, For o\u00feer sholde he make hem lye Ded, or \u00feei him hauede slawen, Or alto-hewen, or al-to-drawen. Louerd, haui no more plith Of \u00feat ich was \u00feus gre\u00feed to-nith. \u00deus wolde \u00fee theues me haue reft, But god-\u00feank, he hauenet sure keft. But it is of him mikel sca\u00fee: I woth \u00feat he bes ded ful ra\u00fee.\" Quoth ubbe, \"bernard, seyst \u00feou soth?\" \"Ya, sire, that i ne MS. ine. lepe oth. Yif y, louerd, a word leye, To-morwen do me hengen heye.\" \u00dee burgeys \u00feat \u00feer-bi stode \u00feore, Grundlike and grete o\u00fees swore, Litle and mikle, yunge and holde, \u00deat was soth, \u00feat bernard tolde. Soth was, \u00feat he wolden him bynde, And trusse al \u00feat he mithen fynde Of hise, in arke or in kiste, \u00deat he mouthe in seckes \u00feriste. \"Louerd, he haueden al awey born His \u00feing, and him-self alto-torn, But als god self barw him wel, \u00deat he ne tinte no catel. Hwo mithe so mani stonde ageyn, Bi nither-tale, knith or swein? He weren bi tale sixti and ten, Starke laddes, stalwor\u00fei men, And on, \u00fee mayster of hem alle, \u00deat was \u00fee name giffin Qu . griffin. galle. Hwo mouthe agey[n] MS. agey. so mani stonde, But als \u00feis man of ferne londe Haueth hem slawen with a tre? Mikel ioie haue he! God yeue him mikel god to welde, Bo\u00fee in tun, and ek in felde! We[l] Cf. ll. 772, 907. is set he etes mete.\" Quoth ubbe, \"doth him swi\u00fee fete, \u00deat y mouthe his woundes se, Yf that he mouthen heled MS. holed. See l. 2058. be. For yf he mouthe couere yet, And gangen wel up-on hise fet, Mi-self shal dubbe him to knith, For-\u00fei \u00feat he is so with. And yif he liuede, \u00feo foule theues, \u00deat weren of kaym kin and eues, He sholden hange bi \u00fee necke; Of here ded da\u00feeit wo recke, Hwan he yeden \u00feus on nithes To binde bo\u00fee burgmen and knithes. For bynderes loue ich neuere mo, Of hem ne yeue ich nouht a slo.\" Hauelok was bifore ubbe browth, \u00deat hauede for him ful mikel \u00feouth, And mikel sorwe in his herte For hise wundes, \u00feat we[r] so smerte. But hwan his wundes weren shewed, And a leche hauede knawed, \u00deat he hem mouthe ful wel hele, Wel make him gange, and ful wel mele, And wel a palefrey bistride, And wel up-on a stede ride, \u00deo let ubbe al his care And al his sorwe ouer-fare; And seyde, \"cum now forth with me, And goldeboru, \u00fei wif, with \u00fee, And \u00feine seriaunz al \u00fere, For nou wile y youre warant be; Wile y non of here frend \u00deat \u00feu slowe with \u00fein hend Moucte wayte \u00fee [to] slo, Also \u00feou gange to and fro. I shal lene \u00fee a bowr, \u00deat is up in \u00fee heye tour, Til \u00feou mowe ful wel go, And wel ben hol of al \u00fei wo. It ne shal no \u00feing ben bitwene \u00dei bour and min, also y wene, But a fayr firrene wowe;\u2014 Speke y loude, or spek y lowe, \u00deou shalt MS. sahalt; and the second a is expuncted by mistake, instead of the first . ful wel heren me, And \u00fean \u00feu wilt, \u00feou shalt me se. A rof shal hile us bo\u00fee o-nith, \u00deat none of mine, clerk ne knith, Ne sholen \u00fei wif no shame bede, No more \u00fean min, so god me rede!\" HE dide un-to \u00fee borw bringe Sone anon, al with ioynge, His wif, and his serganz \u00fere, \u00dee beste men \u00feat mouthe be. \u00dee firste nith he lay \u00feer-inne, Hise wif, and his serganz \u00ferinne, Aboute \u00fee middel of \u00fee nith Wok ubbe, and saw a mikel lith In \u00fee bour \u00feat hauelok lay, Also brith so it were day. \"Deus!\" quoth ubbe, \"hwat may \u00feis be? Betere is i go miself, and se: Hwe\u00feer he sitten nou, and wesseylen, Or of ani shotshipe to-deyle, \u00deis tid nithes, also foles; \u00dean bir\u00fee men casten hem in poles, Or in a grip, or in \u00fee fen: Nou ne sitten none but wicke men, Glotuns, reu[e]res, or wicke \u00feeues, Bi crist, \u00feat alle folk onne leues!\" He stod, and totede in at a bord, Her he spak anilepi word, And saw hem slepen faste ilkon, And lye stille so \u00fee ston; And saw al \u00feat mikel lith Fro hauelok cam, \u00feat was so brith. Of his mouth it com il del, \u00deat was he war ful swi\u00fee wel. \"Deus!\" quoth he, \"hwat may \u00feis mene!\" He calde bo\u00fee arwe men and kene, Knithes, and serganz swi\u00fee sleie, Mo \u00fean an hundred, with-uten leye, And bad hem alle comen and se, Hwat \u00feat selcuth mithe be. Als \u00fee knithes were comen alle, \u00deer hauelok lay, ut of \u00fee halle, So stod ut of his mouth a glem, Rith al swilk so \u00fee sunne-bem; \u00deat al so lith wa[s] \u00feare, bi heuene! So \u00feer brenden serges seuene, And an hundred serges ok: \u00deat durste hi sweren on a bok. He slepen faste alle fiue, So he weren brouth of liue; And hauelok lay on his lift side, In his armes his brithe bride. Bi \u00fee pappes he leyen naked: So faire two weren neuere maked In a bed to lyen samen:\u2014 \u00dee knithes \u00feouth of hem god gamen, Hem forto shewe, and loken to. Rith also he stoden alle so, And his bac was toward hem wend, So weren he war of a croiz ful gent, On his rith shuldre sw[i\u00fe]e MS. swe, for swi\u00fee. Cf. l. 1252. brith, Brithter \u00fean gold ageyn \u00fee lith. So \u00feat he wiste heye and lowe, \u00deat it was kunrik \u00feat he sawe. It sparkede, and ful brith shon, So doth \u00fee gode charbucle ston, \u00deat men Mouthe se by \u00fee lith, A peni chesen, so was it brith. \u00deanne bihelden he him faste, So \u00feat he knewen at \u00fee laste, \u00deat he was birkabeynes sone, \u00deat was here king, \u00feat was hem wone Wel to yeme, and wel were Ageynes uten-laddes here. \"For it was neuere yet a bro\u00feer In al denemark so lich ano\u00feer, So \u00feis man \u00feat is so fayr Als birkabeyn, he is hise eyr.\" He fellen sone at hise fet, Was non of hem \u00feat he ne gret, Of ioie he weren alle so fawen, So he him haueden of er\u00fee drawen. Hise fet he kisten an hundred sy\u00fees, \u00dee tos, \u00fee nayles, and \u00fee lithes, So \u00feat he bigan to wakne, Here follows the catchword\u2014\"And wit hem.\" And wit hem ful sore to blakne, For he wende he wolden him slo, Or elles binde him, and do wo. Quoth ubbe, \"louerd, ne dred \u00fee nowth, Me \u00feinkes that I se \u00fei \u00feouth. Dere sone, wel is me, \u00deat y \u00fee with eyn[e] We find eyne in ll. 680, 1273, &c. se. Man-red, louerd, bede y \u00fee, \u00dei man auht i ful wel to be, For \u00feu art comen of birkabeyn, \u00deat hauede mani knith and sweyn; And so shalt \u00feou, louerd, haue, \u00deou \u00feu be yet a ful yung knaue. \u00deou shalt be king of al denemark, Was \u00feer-inne neuere non so stark. To-morwen shaltu manrede take Of \u00fee brune and of \u00fee blake; Of alle \u00feat aren in \u00feis tun, Bo\u00fee of erl, and of barun, And of dreng, and of thayn, And of knith, and of sweyn. And so shaltu ben mad knith Wit blisse, for \u00feou art so with.\" \u00feo was hauelok swi\u00fee bli\u00fee, And \u00feankede God ful fele si\u00fee. On \u00fee morwen, wan it was lith, And gon was \u00feisternesse of \u00fee nith, Vbbe dide up-on a stede A ladde lepe, and \u00feider bede Erles, barouns, drenges, theynes, Klerkes, knithes, bu[r]geys, MS. bugeys. sweynes, \u00deat he sholden comen a-non, Biforen him sone euerilkon, Also he louen here liues, And here children, and here wiues. Hise bode ne durste he non at-sitte, \u00deat he ne neme MS. meme; miswritten for neme; see ll. 1207, 1931. for to wite Sone, hwat wolde \u00fee iustise: And [he] bigan anon to rise, And seyde sone, \"li\u00fees me, Alle samen, \u00feeu and fre. A \u00feing ich wile you here shauwe, \u00deat ye MS. he. alle ful wel knawe. Ye witen wel, \u00feat al \u00feis lond Was in birkabeynes hond, \u00dee day \u00feat he was quic and ded; And how \u00feat he, bi youre red, Bitauhte hise children \u00fere Godard to yeme, and al his fe. Hauelok his sone he him tauhte, And hise two douhtres, and al his auhte, Alle herden ye him swere On bok, and on messe-gere, \u00deat he shulde yeme hem wel, With-uten lac, with-uten tel. He let his oth al ouer-go, Euere wur\u00fee him yuel and wo! For Qu . Fro. \u00fee maydnes here lif Refte he bo\u00feen, with a knif, And him shulde ok haue slawen, \u00dee knif was at his herte drawen, But god him wolde wel haue saue, He hauede reunesse of \u00fee knaue, So \u00feat he with his hend Ne drop him nouth, \u00feat sor[i] fend, But sone dide he a fishere Swi\u00fee grete o\u00fees swere, \u00deat he sholde drenchen him In \u00fee se, \u00feat was ful brim. Hwan grim saw \u00feat he was so fayr, And wiste he was \u00fee Rith eir, Fro denemark ful sone he fledde In-til englond, and \u00feer him fedde Mani winter, \u00feat til \u00feis day Haues he ben fed and fostred ay. Lokes, hware he stondes her: In al \u00feis werd ne haues he per; Non so fayr, ne non so long, Ne non so mikel, ne non so strong. In \u00feis middelerd nis no knith Half so strong, ne half so with. Bes of him ful glad and bli\u00fee, And cometh alle hider swi\u00fee, Manrede youre louerd forto make, Bo\u00fee brune and \u00fee blake. I shal mi-self do first \u00fee gamen, And ye si\u00feen alle samen.\" Oknes ful fayre he him sette, Mouthe no\u00feing him \u00feer-fro lette, And bi-cam is man Rith \u00feare, \u00deat alle sawen \u00feat \u00feere ware. After him stirt up laddes ten, And bi-comen hise men; A word is added in the MS. after men , apparently beye . Per|haps we should read: hise heye men . And si\u00feen euerilk a baroun, \u00deat euere weren in al that toun; And si\u00feen drenges, and si\u00feen thaynes, And si\u00feen knithes, and si\u00feen sweynes; So \u00feat, or \u00feat day was gon, In al \u00fee tun ne was nouth on \u00deat it ne was his man bicomen: Manrede of alle hauede he nomen. Hwan he hauede of hem alle Manrede taken, in the halle, Grundlike dide he hem swere, \u00deat he sholden him god feyth bere Ageynes alle \u00feat woren on liue; \u00deer-yen ne wolde neuer on striue, \u00deat he ne maden sone \u00feat oth, Riche and poure, lef and loth. Hwan \u00feat was maked, sone he sende, Vbbe, writes fer and hende, After alle \u00feat castel yemede, Burwes, tunes, sibbe an fremde, \u00deat \u00feider sholden comen swi\u00fee Til him, and heren ti\u00feandes bli\u00fee, \u00deat he hem alle shulde telle: Of hem ne wolde neuere on dwelle, \u00deat he ne come sone plattinde, Hwo hors ne hauede, com gangande. So \u00feat with-inne a fourtenith, In al denemark ne was no knith, Ne conestable, ne shireue, \u00deat com of adam and of eue, \u00deat he ne com biforn sire ubbe: He dredden him so \u00fehes Qu . \u00fees, i.e. thighs; or the spelling \u00fehes may be intentional; see l. 1984. But Sir F. Madden suggests \u00feeues. doth clubbe. Hwan he haueden alle \u00fee king gret, And he weren alle dun set, \u00deo seyde ubbe, \"lokes here, Vre louerd swi\u00fee dere, \u00deat shal ben king of al \u00fee lond, And haue us alle under hond. For he is birkabeynes sone, \u00dee king \u00feat was vmbe stonde wone For to yeme, and wel were, Wit sharp[e] See l. 2645 for the final e . swerd, and longe spere. Lokes nou, hw he is fayr; Sikerlike he is hise eyr. Falles alle to hise fet, Bicomes hise men ful sket.\" He weren for ubbe swi\u00fee adrad, And dide sone al \u00feat he bad, And yet deden he sumdel more, O bok ful grundlike he swore, \u00deat he sholde with him halde Bo\u00fee ageynes stille and bolde, \u00deat euere wo[l]de his bodi dere: \u00deat dide [he] hem o boke swere. Hwan he hauede manrede and oth Taken of lef and of loth, Vbbe dubbede him to knith, With a swerd ful swi\u00fee brith, And \u00fee folk of al \u00fee lond Bitauhte him al in his hond, \u00dee cunnriche eueril del, And made him king heylike and wel. Hwan he was king, \u00feer mouthe men se \u00dee moste ioie \u00feat mouhte be: Buttinge with sharpe speres, Skirming with taleuaces, \u00feat men beres, Wrastling with laddes, putting of ston, Harping and piping, ful god won, Leyk of mine, of hasard ok, Romanz reding on \u00fee bok; \u00deer mouthe men here \u00fee gestes singe, \u00dee gleymen on \u00fee tabour dinge; \u00deer mouhte men se \u00fee boles beyte, And \u00fee bores, with hundes teyte; \u00deo mouthe men se eueril gleu, \u00deer mouthe men se hw grim greu; Was neuere yete ioie more In al \u00feis werd, \u00fean \u00feo was \u00feore. \u00deer was so mike See l. 2342. yeft of clo\u00fees, \u00deat \u00feou i swore you grete othes, I ne wore nouth \u00feer-offe croud: \u00deat may i ful wel swere, bi god! \u00deere was swi\u00fee gode metes, And of wyn, \u00feat men fer fetes, Rith al so mik and gret plente, So it were water of \u00fee se. \u00dee feste fourti dawes sat, So riche was neuere non so \u00feat. \u00dee king made Roberd \u00feere knith, \u00deat was ful strong, and ful with, And willam, wendut het, his bro\u00feer, And huwe rauen, \u00feat was \u00feat o\u00feer, And made hem barouns alle \u00fere, And yaf hem lond, and o\u00feer fe, So mikel, \u00feat ilker twent[i] knihtes Hauede of genge, dayes and nithes. Hwan \u00feat feste was al don, A thusand knihtes ful wel o bon With-held \u00fee king, with him to lede; \u00deat ilkan hauede ful god stede, Helm, and sheld, and brinie brith, And al \u00fee wepne \u00feat fel to knith. With hem fiue thusand gode Sergaunz, \u00feat weren to fyht wode, With-held he al of his genge: Wile I na more \u00fee storie lenge. Yet hwan he hauede of al \u00fee lond \u00dee casteles alle in his hond, And conestables don \u00feer-inne, He swor, he ne sholde neuer blinne, Til \u00feat he were of godard wreken, \u00deat ich haue of ofte speken. Hal hundred knithes dede he calle, And hise fif thusand sergaunz alle, And dide sweren on the bok Sone, and on \u00fee auter ok, \u00deat he ne sholde neuere blinne, Ne for loue, ne for sinne, Til \u00feat he haueden godard funde, And brouth biforn him faste bunde. \u00feanne he haueden swor \u00feis oth, Ne leten he nouth for lef ne loth, \u00deat he ne foren swi\u00fee rathe, \u00deer he was unto \u00fee pa\u00fee, \u00deer he yet on hunting for, With mikel genge, and swi\u00fee stor. Robert, \u00feat was of al \u00fee ferd Mayster, was girt wit a swerd, And sat up-on a ful god stede, \u00deat vnder him Rith wolde wede; He was \u00fee firste \u00feat with godard Spak, and seyde, \"hede Qu . helde, i.e. old. Unless it means \"heed!\" cauenard! Wat dos \u00feu here at \u00feis pa\u00fee? Cum to \u00fee king, swi\u00fee and ra\u00fee. \u00deat sendes he \u00fee word, and bedes, \u00deat \u00feu \u00feenke hwat \u00feu him dedes, Hwan \u00feu reftes with a knif Hise sistres here lif, An si\u00feen bede \u00feu in \u00fee se Drenchen him, \u00feat herde he. He is to \u00fee swi\u00fee grim: Cum nu swi\u00fee un-to him, \u00deat king is of \u00feis kuneriche. \u00deu fule man! \u00feu wicke swike! And he shal yelde \u00fee \u00fei mede, Bi crist \u00feat wolde on rode blede!\" Hwan godard herde \u00feat \u00feer \u00ferette, With \u00fee neue he robert sette Biforn \u00fee teth a dint ful strong. And robert kipt ut a knif long, And smot him \u00feoru \u00fee rith arum: \u00deer-of was ful litel harum. Hwan his folk \u00feat sau and herde, Hwou robert with here louerd ferde, He haueden him wel ner browt of liue, Ne weren his two bre\u00feren and o\u00fere fiue Slowen of here laddes ten, Of godardes al\u00feer-beste men. Hwan \u00fee o\u00fere sawen \u00feat, he fledden, And godard swi\u00fee loude gredde: \"Mine knithes, hwat do ye? Sule ye \u00feus-gate fro me fle? Ich haue you fed, and yet shal fede, Helpe me nu in \u00feis nede, And late ye nouth mi bodi spille, Ne hauelok don of me hise wille. Yif ye id Qu . it. do, ye do you shame, And bringeth you-self in mikel blame.\" Hwan he \u00feat herden, he wenten ageyn, And slowen a knit and MS. and and. a sweyn Of \u00fee kinges oune men, And woundeden abuten ten. The kinges men hwan he \u00feat sawe, Scuten on hem, heye and lowe, And euerilk fot of hem slowe, But godard one, \u00feat he flowe, So \u00fee \u00feef men dos henge, Or hund men shole in dike slenge. He bunden him ful swi\u00fee faste, Hwil \u00fee bondes wolden laste, \u00deat he rorede als a bole, \u00deat he wore parred in an hole, With dogges forto bite and beite: Were \u00fee bondes nouth to leite. He bounden him so MS. fo. fele sore, \u00deat he gan crien godes ore, \u00deat he sholde of his hend plette, Wolden he nouht \u00feer-fore lette, \u00deat he ne bounden hond and fet: Da\u00feeit \u00feat on \u00feat \u00feer-fore let! But dunten him so man doth bere, And keste him on a scabbed mere, Hise nese went un-to \u00fee crice: So ledden he \u00feat fule swike, Til he was biforn hauelok brouth, \u00deat he haue[de] ful wo wrowht, Bo\u00fee with hungre MS. hungred. and with cold, Or he were twel winter old, And with mani heui swink, With poure mete, and feble drink, And [with] swi\u00fee wikke clo\u00fees, For al hise manie grete othes. Nu beyes he his holde blame: 'Old sinne makes newe shame:' Wan he was [brouht] so shamelike Biforn MS. Brouht biforn; but the word brouht clearly belongs to the preceding line, in which, however, it is omitted . \u00fee king, \u00fee fule swike, \u00dee king dede ubbe swi\u00fee calle Hise erles, and hise barouns alle, Dreng and thein, burgeis and knith, And bad he sholden demen him rith: For he kneu, \u00fee swike dam, Euerildel god was him gram. He setten hem dun bi \u00fee wawe, Riche and pouere, heye and lowe, \u00dee helde men, and ek \u00fee grom, And made \u00feer \u00fee rithe dom, And seyden unto \u00fee king anon, \u00deat stille sat [al] so \u00fee ston: \"We deme, \u00feat he be al quic slawen, We should perhaps read flawen , as required by the sense. See ll. 2495, 2502. And si\u00feen to \u00fee galwes drawe[n], At \u00feis foule mere tayl; \u00deoru is fet a ful strong nayl; And \u00feore ben henged wit two feteres, And \u00feare be writen \u00feise leteres: '\u00deis is \u00fee swike \u00feat wende wel, \u00dee king haue reft \u00fee lond il del, And hise sistres with a knif Bo\u00fee refte here lif.' \u00deis writ shal henge bi him \u00feare; \u00dee dom is demd, seye we na more.\" Hwan \u00fee dom was demd and giue, And he was wit \u00fee prestes shriue, And it ne mouhte ben non o\u00feer, Ne for fader, ne for bro\u00feer, \u00deat he sholde \u00fearne lif; Sket cam a ladde with a knif, And bigan Rith at \u00fee to For to ritte, and for to flo, And he bigan for to rore, So it were grim or gore, \u00deat men mithe \u00fee\u00feen a mile Here him rore, \u00feat fule file. \u00dee ladde ne let no with for-\u00fei, \u00deey he criede 'merci! merci!' \u00deat [he] ne flow [him] eueril del With knif mad of grunden stel. \u00deei garte bringe \u00fee mere sone, Skabbed MS. Skabbeb. and ful iuele o bone, And bunden him rith at hire tayl With a rop of an old seyl, And drowen him un-to \u00fee galwes, Nouth bi \u00fee gate, But ouer \u00fee falwes; And henge [him] \u00feore Bi \u00fee hals: Da\u00feeit hwo recke! he was fals. \u00deanne he was ded, \u00feat sathanas, Sket was seysed al \u00feat his was In \u00fee kinges hand il del, Lond and lith, and o\u00feer catel, And \u00fee king ful sone it yaf Vbbe in \u00fee hond, wit a fayr staf, And seyde, \"her ich sayse \u00fee In al \u00fee lond, in al \u00fee fe.\" \u00deo swor hauelok he sholde make, Al for grim, of monekes blake A priorie to seruen inne ay Ihesu crist, til domesday, For \u00fee god he haueden him don, Hwil he was pouere and iuel The MS. has \"we,\" which the scribe several times writes instead of \"wel.\" But \"wel\" is a manifest blunder, since \"iuel\" is meant. Cf. l. 2505. o bon. And \u00feer-of held he wel his oth, For he it made, god it woth! In \u00fee tun \u00feer grim was grauen, \u00deat of grim yet haues \u00fee name. Of grim bidde ich na more spelle. The author has here omitted to tell us that Havelok, at the desire of his wife, invades England. See the note. \u2014 But wan godrich herde telle, Of cornwayle \u00feat was erl, (\u00deat fule traytour, that mixed cherl!) \u00deat hauelok was king of denemark, And ferde with him strong and stark, Comen engelond with-inne, Engelond al for to winne, And \u00feat she, \u00feat was so fayr, \u00deat was of engelond rith eir, \u00deat was comen up at grimesbi, He was ful sorful and sori, And seyde, \"Hwat shal me to ra\u00fee? Goddoth! i shal do slou hem ba\u00fee. I shal don hengen hem ful heye, So mote ich brouke mi Rith eie! But yif he of mi lond[e] Cf. l. 2599. fle; Hwat? wenden he to desherite me?\" He dide sone ferd ut bidde, \u00deat al \u00feat euere mouhte o stede Ride, or helm on heued bere, Brini on bac, and sheld, and spere, Or ani o\u00feer wepne bere, Hand-ax, sy\u00fee, gisarm, or spere, Or aunlaz, Printed \"alinlaz\" in the former edition. The first stroke of the u is longer than the second, and the tail of the x in the line above converts the second downstroke of the u into an apparent i . and god long knif, \u00deat als he louede leme or lif, \u00deat \u00feey sholden comen him to, With ful god wepne ye ber so, To lincolne, \u00feer he lay, Of marz \u00fee seuenten\u00fee day, So \u00feat he cou\u00fee hem god \u00feank; And yif \u00feat ani were so rang, That he \u00feanne ne come anon, He swor bi crist, and [bi] Cf. l. 1112. seint Iohan, That he sholde maken him \u00feral, And al his of-spring forth with-al. \u00dee englishe \u00feat herde \u00feat, Was non \u00feat euere his bode sat, For he him dredde swi\u00fee sore, So Runci spore, and mikle more. At \u00fee day he come sone \u00deat he hem sette, ful wel o bone, To lincolne, with gode stedes, And al \u00fee wepne \u00feat knith ledes. Hwan he wore come, sket was \u00fee erl yare, Or \u00feare; but see l. 2954. Ageynes denshe men to fare, And seyde, \"ly\u00fees me MS. mi. Cf. l. 2204. alle samen, Haue ich gadred you for no gamen, But ich wile seyen you for\u00fei; Lokes hware here at grimesbi, Hise uten-laddes here comen, And haues nu \u00fee priorie numen; Al \u00feat euere mithen he finde, He brenne kirkes, and prestes binde; He strangleth monkes, and nunnes bo\u00fee: Wat wile ye, frend, her-offe Rede? Yif he regne \u00feus-gate longe, He Moun us alle ouer-gange, He moun vs alle quic henge or slo, Or \u00feral maken, and do ful wo, Or elles reue us ure liues, And ure children, and ure wiues. But dos nu als ich wile you lere, Als ye wile be with me dere; Nimes nu swi\u00fee forth and ra\u00fee, And helpes me and yu-self ba\u00fee, And slos up-o[n] \u00fee dogges swi\u00fee: For shal [i] neuere more be bli\u00fee, Ne hoseled ben, ne of prest shriuen, Til \u00feat he ben of londe driuen. Nime we swi\u00fee, and do hem fle, And folwes alle faste me, For ich am he, of al \u00fee ferd, \u00deat first shal slo with drawen swerd. Da\u00feeyt hwo ne stonde faste Bi me, hwil hise armes laste!\" \"Ye! lef, ye!\" MS. has \u00fee, &wyn;e, or ye in both places , But see l. 1888. couth \u00fee erl gunter; \"Ya!\" quoth \u00fee erl of cestre, reyner. And so dide alle \u00feat \u00feer stode, And stirte forth so he were wode. \u00deo mouthe men se \u00fee brinies brihte On backes keste, and late rithe, \u00dee helmes heye on heued sette; To armes al so swi\u00fee plette, \u00deat \u00feei wore on a litel stunde Grethet, als men mithe telle a pund, And lopen on stedes sone anon, And toward grimesbi, ful god won, He foren softe bi \u00fee sti, Til he come ney at grimesbi. Hauelok, \u00feat hauede spired wel Of here fare, eueril del, With al his ferd cam hem a-geyn, For-bar he no\u00feer knith ne sweyn. \u00dee firste knith \u00feat he \u00feer mette, With \u00fee swerd so he him grette, For his heued of he plette, Wolde he nouth for sinne lette. Roberd saw \u00feat dint so hende, Wolde he neuere \u00fee\u00fee[n] wende, Til \u00feat he hauede ano\u00feer slawen, With \u00fee swerd he held ut-drawen. Willam wendut his swerd vt-drow, And \u00fee \u00feredde so sore he slow, \u00deat he made up-on the feld His lift arm fleye, with the swerd. Cf. l. 1825. We should otherwise be tempted to read sheld; especially as the shield is more appropriate to the left arm. Huwe rauen ne forgat nouth \u00dee swerd he hauede \u00feider brouth, He kipte it up, and smot ful sore An erl, \u00feat he saw priken \u00feore, Ful noblelike upon a stede, \u00deat with him wolde al quic wede. He smot him on \u00fee heued so, \u00deat he \u00fee heued clef a-two, And \u00feat bi \u00fee shu[l]dre-blade \u00dee sharpe swerd let [he] wade, \u00deorw the brest unto \u00fee herte; \u00dee dint bigan ful sore to smerte, \u00deat \u00fee erl fel dun a-non, Al so ded so ani ston. Quoth ubbe, \"nu dwelle ich to longe,\" And leth his stede sone gonge To godrich, with a god spere, \u00deat he saw a-no\u00feer bere, And smoth godrich, and Godrich him, Hetelike with herte grim, So \u00feat he bo\u00fee felle dune, To \u00fee er\u00fee first \u00fee croune. \u00deanne he woren fallen dun bo\u00feen, Grundlike here swerdes ut-drowen, \u00deat weren swi\u00fee sharp and gode, And fouhten so \u00feei woren wode, \u00deat \u00fee swot ran fro \u00fee crune [To the fet rith \u00feere adune.] Cf. l. 1904. \u00deer mouthe men se to knithes bete Ay\u00feer on o\u00feer dintes grete, So \u00feat with al\u00feer-lest[e] dint Were al to-shiuered a flint. So was bi-twenen hem a fiht, Fro \u00fee morwen ner to \u00fee niht, So \u00feat \u00feei nouth ne blinne, Til \u00feat to sette bigan \u00fee sunne. \u00deo yaf godrich \u00feorw \u00fee side Vbbe a wunde ful un-ride, So \u00feat \u00feorw \u00feat ilke wounde Hauede ben brouth to \u00fee grunde, And his heued al of-slawen, Yif god ne were, and huwe rauen, \u00deat drow him fro godrich awey, And barw him so \u00feat ilke day. But er he were fro godrich drawen, \u00deer were a \u00feousind knihtes slawen Bi bo\u00fee halue, and mo y-nowe, \u00deer \u00fee ferdes to-gidere slowe. \u00deer was swilk dreping of \u00fee folk, \u00deat on \u00fee feld was neuere a polk \u00deat it ne stod of blod so ful, \u00deat \u00fee strem ran intil \u00fee hul. \u00deo tarst So in MS. Qu . faste, as in next line. bigan godrich to go Vp-on \u00fee danshe, and faste to slo, And forth rith also leuin fares, \u00deat neuere kines best ne spares, \u00deanne his [he] gon, for he garte alle \u00dee denshe men biforn him falle. He felde browne, he felde blake, \u00deat he mouthe ouer-take. Was neuere non \u00feat mouhte \u00feaue Hise dintes, noy\u00feer knith ne knaue, \u00deat he felden so dos \u00fee gres Bi-forn \u00fee sy\u00fee \u00feat ful sharp is. Hwan hauelok saw his folk so brittene, And his ferd so swi\u00fee littene, He cam driuende up-on a stede, And bigan til him to grede, And seyde, \"godrich, wat is \u00fee \u00deat \u00feou fare \u00feus with me? And mine gode knihtes slos, Siker-like \u00feou mis-gos. \u00deou wost ful wel, yif \u00feu wilt wite, \u00deat a\u00feelwold \u00fee dide site On knes, and sweren on messe-bok, On caliz, and on [pateyn] MS. here repeats messe, by mistake. Read pateyn. Cf. l. 187. hok \u00deat \u00feou hise douhter sholdest yelde, \u00dean she were winnan MS. w&imacr;man, i.e. winman or wimman; but we are sure, from l. 174, that winnan is meant . of elde, Engelond eueril del: Godrich \u00fee erl, \u00feou wost it wel. Do nu wel with-uten fiht, Yeld hire \u00fee lond, for \u00feat is rith. Wile ich forgiue \u00fee \u00fee lathe, Al mi dede and al mi wrathe, For y se \u00feu art so with, And of \u00fei bodi so god knith.\" \"\u00deat ne wile ich neuere mo,\" Quoth erl godrich, \"for ich shal slo \u00dee, and hire for-henge heye. I shal \u00ferist ut \u00fei rith eye \u00deat \u00feou lokes with on me, But \u00feu swi\u00fee he\u00feen fle.\" He grop \u00fee swerd ut sone anon, And hew on hauelok, ful god won, So \u00feat he clef his sheld on two: Hwan hauelok saw \u00feat shame do His bodi \u00feer bi-forn his ferd, He drow ut sone his gode swerd, And smot him so up-on \u00fee crune, \u00deat godrich fel to \u00fee er\u00fee adune. But godrich stirt up swi\u00fee sket, Lay he nowth longe at hise fet, And smot him on \u00fee sholdre so, \u00deat he dide \u00feare undo Of his brinie ringes mo, \u00dean \u00feat ich kan tellen fro; And woundede him rith in \u00fee flesh, \u00deat tendre was, and swi\u00fee nesh, So \u00feat \u00fee blod ran til his to: \u00deo was hauelok swi\u00fee wo, \u00deat he hauede of him drawen Blod, and so sore him slawen. Hertelike til him he wente, And godrich \u00feer fulike shente; For his swerd he hof up heye, And \u00fee hand he dide of fleye, \u00deat he smot him with so sore: Hw mithe he don him shame more? Hwan he hauede him so shamed, His hand of plat, and yuele lamed, He tok him sone bi \u00fee necke Als a traytour, da\u00feeyt wo recke! And dide him binde and fetere wel With gode feteres al of stel, And to \u00fee quen he sende him, \u00deat birde wel to him ben grim; And Bad she sholde don him gete, And \u00feat non ne sholde him bete, Ne shame do, for he was knith, Til knithes haueden demd him Rith. \u00dean \u00fee englishe men \u00feat sawe, \u00deat \u00feei wisten, heye and lawe, \u00deat Goldeboru, \u00feat was so fayr, Was of engeland rith eyr, And \u00feat \u00fee king hire hauede wedded, And haueden ben samen bedded, He comen alle to crie merci, Vnto \u00fee king, at one cri, And beden him sone manrede and oth, \u00deat he ne sholden, for lef ne loth, Neuere more ageyn him go, Ne ride, for wel ne for wo. \u00fee king ne wolde nouth for-sake, \u00deat he ne shulde of hem take Manrede \u00feat he beden, and ok Hold o\u00fees sweren on \u00fee bok; But or bad he, \u00feat \u00feider were brouth \u00dee quen, for hem, swilk was his \u00feouth, For to se, and forto shawe, Yif \u00feat he hire wolde knawe. \u00deoruth hem witen wolde he, Yif \u00feat she aucte quen to be. Sixe erles weren sone yare, After hire for to fare. He nomen on-on, and comen sone, And brouthen hire, \u00feat under mone In al \u00fee werd ne hauede per, Of hende-leik, fer ne ner. Hwan she was come \u00feider, alle \u00dee englishe men bi-gunne to falle O knes, and greten swi\u00fee sore, And seyden, \"leuedi, k[r]istes ore, And youres! we hauen misdo mikel, \u00deat we ayen you haue be fikel, For englond auhte forto ben youres, And we youre men and youres. Is non of us, yung ne old, \u00deat we ne wot, \u00feat a\u00feelwold Was king of \u00feis kunerike, And ye his eyr, and \u00feat \u00fee swike Haues it halden with mikel wronge: God leue him sone to honge!\" Quot MS. Guot. Cf. l. 1954. hauelok, \"hwan \u00feat ye it wite. Nu wile ich \u00feat ye doun site, And after godrich haues wrouht, \u00deat haues in sorwe him-self brouth, Lokes \u00feat ye demen him rith, For dom ne spared Qu . spares. clerk ne knith, And si\u00feen shal ich under-stonde Of you, after lawe of londe, Manrede, and holde o\u00fees bo\u00fee, Yif ye it wilen, and ek rothe.\" Anon \u00feer dune he hem sette, For non \u00fee dom ne durste lette, And demden him to binden faste Vp-on an asse swi\u00fee un-wraste, Andelong, nouht ouer-\u00fewert, His nose went unto \u00fee stert; And so to lincolne lede, Shamelike in wicke wede, And hwan he cam un-to \u00fee borw, Shamelike ben led \u00feer-\u00feoru, Bisou\u00fee \u00fee borw, un-to a grene, \u00deat \u00feare is yet, als[o] y wene, And \u00feere be bunden til a stake, Abouten him ful gret fir make, And al to dust be brend Rith \u00feere; And yet demden he \u00feer more, O\u00feer swikes for to warne, \u00deat hise children sulde \u00fearne Euere more \u00feat eritage, \u00deat his was, for hise utrage. Hwan \u00fee dom was demd and seyd, Sket was \u00fee swike on \u00fee asse leyd, And [led vn-]til MS. \"And him til,\" which is nonsense. See l. 2827. \u00feat ilke grene, And brend til asken al bidene. \u00deo was Goldeboru ful bli\u00fee, She \u00feanked god fele sy\u00fee, \u00deat \u00fee fule swike was brend, \u00deat wende wel hire bodi haue shend, And seyde, \"nu is time to take Manrede of brune and of blake, \u00deat ich se ride[n] and go: Nu ich am wreke[n] See l. 2992. of mi fo.\" Hauelok anon manrede tok Of alle englishe, on \u00fee bok, And dide hem grete o\u00fees swere, \u00deat he sholden him god feyth bere Ageyn alle \u00feat woren liues, And \u00feat sholde ben born of wiues. \u00feanne he hauede MS. haueden. sikernesse Taken of more and of lesse, Al at hise wille, so dide he calle \u00dee erl of cestre, and hise men alle, \u00deat was yung knith wit-uten wif, And seyde, \"sire erl, bi mi lif, And \u00feou wile mi conseyl tro, Ful wel shal ich with \u00fee do, For ich shal yeue \u00fee to wiue \u00dee fairest \u00feing that is oliue. \u00deat is gunnild of grimesby, Grimes douther, bi seint dauy! \u00deat me forth broute, and wel fedde, And ut of denemark with me fledde, Me for to burwe fro mi ded: Sikerlike, \u00feoru his red Haue ich liued in-to \u00feis day, Blissed wor\u00fee his soule ay! I rede \u00feat \u00feu hire take, And spuse, and curteyse make, For she is fayr, and she is fre, And al so hende so she may be. \u00deertekene she is wel with me, \u00deat shal ich ful wel shewe \u00fee, For ich giue \u00fee a giue, \u00deat euere more hwil ich liue, For hire shal-tu be with me dere, \u00deat wile ich \u00feat \u00feis folc al here.\" \u00dee erl ne wolde nouth ageyn \u00dee king[e] be, for knith ne sweyn, Ne of \u00fee spusing seyen nay, But spusede [hire] \u00feat ilke day. \u00deat spusinge was god time maked, For it ne were neuere clad ne naked, In a \u00feede samened two \u00deat cam to-gidere, liuede so, So \u00feey dide[n] al here liue: He geten samen sones fiue, \u00deat were \u00fee beste men at nede, \u00deat mouthe riden on ani stede. Hwan gunnild was to cestre brouth, Hauelok \u00fee gode ne for-gat nouth Bertram, \u00feat was the erles kok, \u00deat he ne dide callen ok, And seyde, \"frend, so god me rede! Nu shaltu haue riche mede, For wissing, and \u00fei gode dede, \u00deat tu me dides in ful gret nede. For \u00feanne y yede in mi cuuel, And ich ne haue[de] bred, ne sowel, Ne y ne hauede no catel, \u00deou feddes and claddes me ful wel. Haue nu for-\u00fei of cornwayle \u00dee erldom ildel, with-uten fayle, And al \u00fee lond \u00feat godrich held, Bo\u00fee in towne, and ek in feld; And \u00feerto wile ich, \u00feat \u00feu spuse, And fayre bring hire un-til huse, Grimes douther, leuiue \u00fee hende, For \u00feider shal she with \u00fee wende. Hire semes curteys forto be, For she is fayr so flour on tre; \u00dee heu is swilk in hire ler So [is] \u00fee rose in roser, Hwan it is fayr sprad ut newe Ageyn \u00fee sunne, brith and lewe.\" And girde him sone with \u00fee swerd Of \u00fee erldom, bi-forn his ferd, And with his hond he made him knith, And yaf him armes, for \u00feat was rith, And dide him \u00feere sone wedde Hire \u00feat was ful swete in bedde. After \u00feat he spused wore, Wolde \u00fee erl nouth dwelle \u00feore, But sone nam until his lond, And seysed it al in his hond, And liuede \u00feer-inne, he and his wif, An hundred winter in god lif, Between this line and the next are inserted in the MS. the words: For he saw \u00feat he, which have been subsequently struck out by the same hand, and the word vacat affixed. And gaten mani children samen, And liueden ay in blisse and gamen. Hwan \u00fee maydens were spused bo\u00fee, Hauelok anon bigan ful rathe His denshe men to feste wel Wit riche landes and catel, So \u00feat he weren alle riche: For he was large and nouth chinche. \u00feer-after sone, with his here, For he to lundone, forto bere Corune, so \u00feat [alle] it sawe, Henglishe ant denshe, heye and lowe, Hwou he it bar with mikel pride, For his barnage \u00feat was un-ride. \u00fee feste of his coruni[n]g MS. corunig. Laste[de] with gret ioying Fourti dawes, and sumdel mo; \u00deo bigunnen \u00fee denshe to go Vn-to \u00fee king, to aske leue, And he ne wolde hem nouth greue, For he saw \u00feat he woren yare In-to denemark for to fare, But gaf hem leue sone anon, And bitauhte hem seint Johan; And bad ubbe, his iustise, \u00deat he sholde on ilke wise Denemark yeme and gete so, \u00deat no pleynte come him to. Hwan he wore parted alle samen, Hauelok bi-lefte wit ioie and gamen In engelond, and was \u00feer-inne Sixti winter king with winne, And Goldeboru quen, \u00feat I wene: So mikel loue was hem bitwene, \u00deat al \u00fee werd spak of hem two: He louede hire, and she him so, \u00deat ney\u00feer o\u00fee[r] mithe be For Qu . Fro. o\u00feer, ne no ioie se, But yf he were to-gidere MS. togidede. bo\u00fee; Neuere yete ne weren he wro\u00fee, For here loue was ay newe, Neuere yete wordes ne grewe Bitwene hem, hwar-of ne lathe Mithe rise, ne no wrathe. He geten children hem bi-twene Sones and douthres rith fiuetene, Hwar-of \u00fee sones were kinges alle, So wolde god it sholde bifalle; And \u00fee douhtres alle quenes: Him stondes wel \u00feat god child strenes. Nu haue ye herd \u00fee gest al \u00feoru Of hauelok and of goldeborw. Hw he weren born, and hw fedde, And hwou he woren with wronge ledde In here you\u00fee, with trecherie, With tresoun, and with felounye, And hwou \u00fee swikes haueden thit Reuen hem \u00feat was here rith, And hwou he weren wreken wel, Haue ich sey you euerildel; And for\u00fei ich wolde biseken you, \u00deat hauen herd \u00fee rim[e] nu, \u00deat ilke of you, with gode wille, Seye a pater-noster stille, For him \u00feat haueth \u00fee rym[e] maked, And \u00feer-fore fele nihtes waked; \u00deat ihesu crist his soule bringe Bi-forn his fader at his endinge. Amen."}, "sourceLink": "http://quod.lib.umich.edu/c/cme/browse.html", "fname": "./sgml/aha2626.sgm", "originalTitle": "The Lay of Havelok the Dane:: COMPOSED IN THE REIGN OF EDWARD I, ABOUT A.D. 1280.", "language": "middle_english", "author": "Not available", "source": "Corpus of Middle English Prose and Verse"}