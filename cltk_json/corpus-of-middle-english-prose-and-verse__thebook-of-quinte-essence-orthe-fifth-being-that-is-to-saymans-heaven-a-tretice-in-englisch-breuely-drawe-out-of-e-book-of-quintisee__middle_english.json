{"englishTitle": "TheBook of Quinte Essence: orThe Fifth Being;: That is to say,Man's Heaven.: A tretice in englisch breuely drawe out of \u00fee book of quintiseessencijs in latyn, \u00feat hermys \u00fee prophete andkyng of Egipt, after \u00fee flood of Noefadir of philosophris, hadde byreuelacioun of an aungil|of god to himsende.", "text": {"0": {"0": {"0": "BOOK I.", "1": "With \u00fee my&yogh;t, wisdom, & grace of \u00fee holy trynite, I write |to &yogh;ou a tretice in englisch breuely drawe out of \u00fee|book of quintis essencijs in latyn, \u00feat hermys \u00fee prophete and|kyng of Egipt, after the flood of Noe, fadir of philosophris,|hadde by reuelacioun of an aungil of god to him sende, \u00feat|\u00fee wijsdom and \u00fee science of \u00feis book schulde not perische,|but be kept and preserued vnto \u00fee eende of \u00fee world, of alle|holy men from al wickid peple and tyrauntis, for greet perilis|\u00feat my&yogh;te falle \u00feerof.  For wi\u00feiune \u00feis breue tretis, wi\u00fe \u00fee|grace of god, I wole more determine of practif practise, MS. Harl. \u00fean of theorik.|&yogh;itt ben bo\u00fee nedeful / The firste and souereyneste priuyte \u00feat|god, maker of kynde, ordeyned for mannys nede, how \u00feat olde|euangelik men, and feble in kynde, my&yogh;te be restorid, and haue|a&yogh;en her firste strenk\u00feis of &yogh;ong\u00fee in \u00fee same degree \u00feat is in|al kynde, & be mad hool parfi&yogh;tly, except \u00fee strok of \u00fee|\u00feundir blast, & violent brusuris, and oppressynge of to myche|betynge / Also perilous fallyngis of hi&yogh; placis, to myche abstynence,|& o\u00feere yuel gouernaunce a&yogh;ens kynde, And also \u00fee|teerme \u00feat is sett of god, \u00feat noman may a-schape, as Iob sei\u00fe in|latyn / \"Breues dies hominis sunt &c.;\"  Forso\u00fee philosophoris\n |clepen \u00fee purest substaunce of manye corruptible \u00feingis elementid,|'quinta essencia,' \u00feat is to seie, 'mannys heuene,' drawe out|by craft of mani; ? MS. meant for 'man.' for whi, as quinta essencia superior, \u00feat is,|heuene of oure lord god, in reward of \u00fee .iiij elementis, is| yncorruptible & vnchaungeable / ri&yogh;t so quinta essencia superior|inferior, \u00feat is to seie, mannys heuene, is incorruptible,|in reward of \u00fee .4. qualitees of mannys body; and so it is|preued naturaly \u00feat oure quinta essencia, \u00feat is, mannes heuene,|in it- MS. siff silf is incorruptible; and so it is not hoot and drie wi\u00fe|fier / ne coold and moist wi\u00fe watir / ne hoot & moist with eyr,|ne coold and drie wi\u00fe er\u00fee; but oure quinta essencia avayli\u00fe to|\u00fee contrarie, as heuene incorruptible / But vndirstonde \u00feat oure|qui[n]ta essencia is nou&yogh;t so incorruptible as is heuene of oure|lord god; but it is incorruptible in reward of composicioun|maad of \u00fee .4. elementis; & it hath .iij. names by the philosophoris,|\u00feat is to seie / brennynge watir / \u00fee soule in \u00fee spirit of|wyn, & watir of lijf / But whanne &yogh;e wole concelle it, \u00feanne|schal &yogh;e clepe it 'oure quinta essencia'; for \u00feis name, & \u00fee|nature \u00feerof, ri&yogh;t fewe philosophoris wolde schewe / but sikurly|\u00feei biriede \u00fee tru\u00fee with hem. and witi\u00fe weel that it is clepid|brennynge watir; and it is no brennyng watir: forwhi, it is not|moist ne coold as comoun watir; for it brenne\u00fe, & so doi\u00fe not|comyn watir; ne it is nat hoot and moist as eir, for eir corrumpi\u00fe|a \u00feing a-noon, as it schewi\u00fe weel by generacioun of flies,|& areins, and siche o\u00feere; but sikirly \u00feis is alwey incorruptible,|if it be kept cloos fro fli&yogh;t / Also it is not coold and drie as er\u00fee.|for souereynly it worchi\u00fe & chaungi\u00fe.  And it is not hoot and|drie as fier, as it schewi\u00fe by experience; for hoot \u00feingis it keli\u00fe,|& hoot sijknessis it doi\u00fe awey / Also \u00feat it &yogh;eue\u00fe incorruptibilite,| and kepi\u00fe a \u00feing fro corruptibilite and rotynge, it is preued|\u00feus / Forwhi. what pece of fleisch, fisch, or deed brid, be putt|\u00feerinne, it schal not corru[m]pe ne rote whilis it is \u00feerinne /|miche more \u00feanne it wole kepe quyk fleisch of mannys body|from al manere corruptibilite and rotynge / This is oure quinta|essencia, \u00feat is to seie, mannys heuene, \u00feat god made to \u00fee conseruacioun\n |of \u00fee .4. qualitees of mannys body, ri&yogh;t as he made|his heuene to \u00fee conseruacioun of al \u00fee world / And wite &yogh;e for|certeyn \u00feat manye philosophoris and lechis \u00feat ben now, knowe|nou&yogh;t \u00feis quinta essencia, ne \u00fee tru\u00fee \u00feerof / Forwhi; god wole|not \u00feat \u00feei knowe it; for her greet brennynge coueitise &|vicious lyuynge / Forso\u00fee quinta essencia superior, \u00feat is to seie,|heuene of oure lord god bi him silf / Aloone / &yogh;eue\u00fe not conseruacioun|in \u00fee world, and wondirful influence, but by \u00fee vertue|of \u00fee sunne, planetis, and o\u00feere sterris; ri&yogh;t so oure quinta|essencia, \u00feat is, mannys heuene, wole be maad fair wi\u00fe \u00fee sunne|mineralle, fynyd, schynynge, incorruptibile; and euene in qualite|\u00feat fier may not appeire, corrumpe, ne distroie. and \u00feis is verry|gold of \u00fee myn, of \u00fee er\u00fee, or of \u00fee floodis gaderid / for gold of|alkamy maad with corosyues distroie\u00fe kynde, as aristotle and|manye o\u00feere philosophoris prouen / and \u00feerfore good gold naturel,|& of \u00fee myn of \u00fee er\u00fee, is clepid of philosophoris 'sol' in|latyn; for he is \u00fee sonne of oure heuene, lich as sol \u00fee planet is|in \u00fee heuene aboue; for \u00feis planete &yogh;eue\u00fe to gold his influence,|nature, colour, & a substaunce incorruptible.  And oure quinta|essencia, mannys heuene, is of \u00fee nature & \u00fee colour of heuene / |And oure sol, \u00feat is, fyn gold of \u00fee myne, schal make it fair, ri&yogh;t|as sol \u00fee planete maki\u00fe heuene fair / and so \u00feese two togidere|ioyned schal &yogh;eue influence in us, and \u00fee condiciouns of heuene|and of heuenly sonne / in as miche as it is possible in deedly|nature, conseruacioun and restorynge of nature lost, & renewynge|of &yogh;ong\u00fee / And it schal &yogh;eue plenteuously heel\u00fee: and so it|is preued by astronomy aboue, \u00feat sterris \u00feat ha\u00fe influence vpon|\u00fee heed and \u00fee necke of man / as ben \u00fee sterris of aries, taurus,|and gemini, &yogh;euen influence syngulerly vpon Gerapigra galieni /|And \u00feerfore it ha\u00fe a synguler strenk\u00fee, by \u00fee ordynaunce of|god, to drawe awey \u00fee superflue humouris fro \u00fee heed, \u00fee necke,|and \u00fee brest, and not fro \u00fee membris byne\u00fee / And so I seie of|spicis \u00feat drawi\u00fe humouris fro \u00fee knees, \u00fee leggis, and \u00fee feet,|\u00feat resseyuen a synguler influence of \u00fee sterris of Capricorn,|Aquarie and pisces, & ri&yogh;t so of o\u00feere, et cetera / Comounne|&yogh;e not \u00feis book of deuyne secretes to wickid men and auerous;\n |but kepe &yogh;e it in priuytee / Take \u00fee beste wiyn \u00feat &yogh;e may|fynde, if &yogh;e be of power; & if &yogh;e be ri&yogh;t pore, \u00feanne take|corrupt wiyn, \u00feat is, rotyn, of a watery humour, but not egre,|\u00feat is, sour, for \u00fee quint essencia \u00feerof is naturaly incorruptible|\u00fee which &yogh;e schal drawe out by sublymacioun / And \u00feanne|schal \u00feer leue in \u00fee ground of \u00fee vessel \u00fee .4. elementis, as it|were, rotun fecis of wiyn / But firste &yogh;e muste distille \u00feis wiyn|.7. tymes; & \u00feanne haue &yogh;e good brennynge watir / Forso\u00fee,| \u00feis is \u00fee watri mater fro which is drawe oure quinta essencia /|Thanne muste &yogh;e do make in \u00fee furneis of aischin, a distillatorie|of glas al hool of oo. pece, wi\u00fe an hoole a-boue in \u00fee heed, where|\u00fee watir schal be putt yn, and be take out / And \u00feis is a|wondirful instrument \u00feat \u00feat \u00feing \u00feat by vertues of fier ascendith|and distillith wi\u00feinne \u00fee vessel, per canales brachiales, \u00feat is, by|pipis lich to armys, be bore a&yogh;en, and eftsoones ascendith, &|eft descendi\u00fe contynuely day and ny&yogh;t, til \u00fee brennynge water|heuenly be turned into quintam essenciam / And so bi continuelle|ascenciouns & discenciouns, \u00fee quinta essencia is|departid fro \u00fee corruptible composicioun of \u00fee .4. elementis.|For bifore \u00feat \u00feing \u00feat is twies sublymed is more glorified, and|is more sotil, and fer from \u00fee corrumpcioun of \u00fee .4. elementis|more separat \u00fean whanne it ascendith but oonys; and so vnto|a \u00feousand tymes, so \u00feat by contynuel ascendynge and descendynge,|by the which it is sublymed to so myche hi&yogh;nes of glorificacioun,|it schal come \u00feat it schal be a medicyn incorruptible|almoost as heuene aboue, and of \u00fee nature of heuene / And|\u00feerfore oure quinta essencia wor\u00feily is clepid 'mannys heuene' /|And aftir manye daies \u00feat it hath be in \u00feis sotil vessel of glas|distillid / &yogh;e schulen opene \u00fee hoole of \u00fee vessel in \u00fee heed \u00feat|was selid with \u00fee seel of lute of wijsdom, maad of \u00fee sotillest|flour, and of white of eyren, and of moist papere, ymeyngid so|\u00feat no \u00feing respire out / And whane &yogh;e opene \u00fee hoole. if \u00feer|come out a passynge heuenly swete flauour \u00feat alle men \u00feat| come yn naturely drawe \u00feerto. \u00feanne &yogh;e haue oure quinta|essencia / and ellis sele \u00fee vessel, and putte it to \u00fee fier a&yogh;en|til &yogh;e haue it.", "2": "And ano\u00feer maner worchinge of oure quinta essencia is|\u00feis / Take \u00fee noblest and \u00fee strengest brennynge watir \u00feat &yogh;e|may haue distillid out of pure my&yogh;ty wiyn, and putte it into|a glas clepid amphora, with a long necke / and close \u00fee mou\u00fe|strongly wi\u00fe wex; And loke \u00feat half or \u00fee \u00feridde part be fulle;|and birie it al in hors dounge, preparate as it is seid hereafter /|so \u00feat \u00fee necke of \u00fee glas be turned dounward, & \u00fee botum|be turned vpward, \u00feat by vertu of \u00fee hors dounge \u00fee quinta|essencia ascende vp to \u00fee botum.  And \u00fee grost\u00e9 of \u00fee mater|of \u00fee watir descende dounward to \u00fee necke / And aftir manye|daies, whanne &yogh;e take it out, softly lift vp \u00fee glas as it stondith,|and &yogh;e schal se in \u00feickenes and cleernesse a difference bitwene|\u00fee quintam essenciam sublymed, and \u00fee grose mater \u00feat is in \u00fee|necke / \u00fee wondirful maistry of departynge of \u00feat oon fro \u00feat|o\u00feer is \u00feis / Take a scharp poyntel, or a pricke of yren, &|peerse into \u00fee wex \u00feat hongi\u00fe in \u00fee mou\u00fe of \u00fee glas a&yogh;ens \u00fee|er\u00fee / and whanne &yogh;e haue peersid al fully to \u00fee watir, take out|\u00fee poyntel or \u00fee pricke / And \u00feat er\u00feely watir wole first come|out \u00feat is in \u00fee necke / and so til it be come out vnto \u00fee|departinge bitwixe it / and \u00fee quinte essence, \u00feat is, mannys|heuene sublymed. and whane &yogh;e se \u00feat \u00feis quint essence wole|renne & melte aftir \u00feat \u00feis er\u00feely watir be voydid, putte \u00feanne|swiftly &yogh;oure fyngir to \u00fee hoole, & turne vp \u00fee glas, and \u00feanne|&yogh;e haue \u00feerinne oure quinte essence, and \u00fee er\u00feely watir wi\u00feoute |aside.  And \u00feis is a passyng souereyn priuytee.", "3": "The \u00feridde maner is, \u00feat &yogh;e take a greet glas clepid amphora,|and seele it weel, and birie it weel in \u00fee wombe of an hors al|togidere. and \u00fee puret\u00e9 of \u00fee quinte essencie schal be sublymed|aboue, & \u00fee grost\u00e9 schal abide byne\u00fee in \u00fee botme / take out|softli \u00feat \u00feat fleti\u00fe a-boue; and \u00feat \u00feat leeue\u00fe bihynde, putte it|to \u00fee fier.", "4": "The .iiij. maner is \u00feis. take what vessel of glas \u00feat &yogh;e wole,|or of er\u00fee strongly glasid, and \u00feer-vpon a round foot of glas|wi\u00fe a leg. and seele \u00fee vessel with his couertour, \u00feat \u00fee rod|of \u00fee foot of \u00fee glas wi\u00feinne \u00fee vessel honge in \u00fee eyr, \u00feat \u00feat|\u00feing \u00feat ascendith to \u00fee couertour in \u00fee maner of a pott boilynge\n |descende doun a&yogh;en by \u00fee foot of \u00fee glas. and this instrument|may &yogh;e do make wi\u00feoute greet cost / The fif\u00fee maner is, \u00feat \u00fee|brennynge water be .10 tymes distillid in hors dounge contynuely|digest.", "5": "The science of makynge of fier wi\u00feoute fier / wherby &yogh;e|may make oure quinte essence wi\u00feoute cost or traueile, and|withoute occupacioun and lesynge of tyme / Take \u00fee beste horse|dounge \u00feat may be had \u00feat is weel digest, and putte it wi\u00feine|a uessel, or ellis a pitt maad wi\u00fe \u00fee er\u00fee anoyntid \u00feoru&yogh;out with|past maad of aischin.  And in \u00feis vessel or pitt, bete weel togidere|\u00fee dounge; And in \u00fee myddil of \u00feis doung, sette \u00fee vessel of|distillacioun vnto \u00fee myddis or more / For it is nede \u00feat al \u00fee|heed of \u00fee vessel be in \u00fee coold eir / \u00feat, \u00feat \u00feing \u00feat bi vertu|of \u00fee fier of \u00fee doung \u00feat ascendith \u00feerby be turned into watir by vertu of cooldnes of \u00fee eir and falle doun a&yogh;en and ascende|vp a&yogh;en and \u00feus &yogh;e haue fier wi\u00feoute fier, and but wi\u00fe litil|traueile.", "6": "Also ano\u00feer maner of fier. sette &yogh;oure vessel forseid to \u00fee|strong reuerberacioun of \u00fee sunne in somer tyme, and lete it|stonde \u00feere ny&yogh;t and day.", "7": "Here I wole teche &yogh;ou how pore euangelik men may haue|wi\u00feoute cost, and almoost for nou&yogh;t, \u00fee gracious influence of|gold, and \u00fee maner of \u00fee fixynge of it in oure heuene, \u00feat is,|oure quinta essencia. if &yogh;e be pore, &yogh;e schal preie a riche man|\u00feat is &yogh;oure freend to leene &yogh;ou a good floreyn of florence / and|anele it vpon a plate of yren as yren is anelid. and haue biside|&yogh;ou a uessel of er\u00fee glasid, fillid ful of the beste brennynge watir|\u00feat &yogh;e may fynde. & caste into \u00fee watir \u00fee floreyn anelid. and|loke \u00feat &yogh;e haue a sotilte and a slei&yogh;\u00fee to quenche sodeynly \u00fee|fier, \u00feat \u00fee watir waaste not; and be weel war \u00feat non yren touche|\u00fee watir.  but af[t]er caste into \u00fee watir \u00fee floreyn, and do so .l.|tymes or more, for \u00fee oftere \u00fee bettere it is / And if &yogh;e se \u00feat \u00fee|watir waaste to myche, chaunge it \u00feanne, and take newe, & do|so ofte tymes. and whanne &yogh;e haue do &yogh;oure quenchour, putte|alle \u00fee watris togidere / And &yogh;e schulen vndirstonde \u00feat \u00fee|vertu of brennynge watir is sich \u00feat naturely it drawi\u00fe out of\n |gold alle \u00fee vertues & propirtees of it, & it holdi\u00fe incorrumptibiletee|& an euene heete. \u00feanne meynge \u00feis brennynge |watir \u00feus giltid wi\u00fe oure quinte essence, and vse it.  but be war|\u00feat &yogh;e quenche not \u00fee floreyn in oure quinte essence; for \u00feanne|it were lost / And if it so be \u00feat &yogh;e haue not \u00feis brennynge watir|redy, \u00feanne quenche &yogh;oure floreyn in \u00fee beste whi&yogh;t wiyn \u00feat|may be had / For sikirly \u00fee philosophore sei\u00fe, \u00feat wiyn hath|also \u00fee propirtee to restreyne in it \u00fee influence and vertues of|gold / And whanne &yogh;e haue do &yogh;oure werk, &yogh;e schal wite \u00feat \u00fee|floreyn is als good, & almoost of \u00fee same wei&yogh;te, as it was|afore / \u00feerfore vse wiyn or brennynge watir giltid, so \u00feat &yogh;e may|be hool, and wexe glad, and be &yogh;ong.  And \u00feus &yogh;e haue oure|heuene, and \u00fee sunne in him fixid, to \u00fee conseruacioun of mannys|nature and fixacioun of oure heuene, \u00feat is, oure quinte|essence.", "8": "The science how &yogh;e schule gilde more my&yogh;tily by brennynge|watir or wiyn \u00fean I tau&yogh;te you tofore, wherby \u00fee water or|\u00fee wiyn schal take to it my&yogh;tily \u00fee influence & \u00fee vertues|of fyne gold.", "9": "Take \u00fee calx of fyn gold as it is declarid here-aftir in \u00feis|book, and putte it in a siluer spone, and anele it at \u00fee fier.|& \u00feanne caste \u00fee cals of the gold in \u00fee brennynge watir|or in wiyn .1. tymes, as I tau&yogh;te &yogh;ou tofore wi\u00fe \u00fee floreyn.  and|&yogh;e schule haue &yogh;oure licour by an hundrid part bettir gilt \u00fean &yogh;e|had tofore wi\u00fe \u00fee floreyn / Forwhi. fier worchi\u00fe more strongly|and bettere in sotil parties \u00fean it doi\u00fe in an hool plate / And |also brennynge watir or wiyn drawi\u00fe out more my&yogh;tily bi a|\u00feousand part \u00fee propirtees of gold fro smale parties anelid, \u00fean|it doi\u00fe fro a \u00feicke plate / And &yogh;e schal vndirstonde \u00feat wiyn|not aloonly holdi\u00fe in it \u00fee propirtees of gold, but myche more|\u00fee propirtees of alle liquibles if \u00feei be quenchid \u00feerinne. and \u00feat|is a souereyn priuite: Forwhi, if &yogh;e quenche saturne liquified|in wiyn or in comoun watir .7. tymes, and aftirward in \u00feat wiyn|or watir &yogh;e quenche mars manye tymes, \u00feanne mars schal take|algate \u00fee neischede and \u00fee softnes of saturne / And \u00fee same|schal venus do, & alle o\u00feere liquibles / or ellis, And &yogh;e\n |quenche mars in whi&yogh;t wiyn or in comoun watir manye tymes,|and aftirward in \u00fee same wiyn or watir &yogh;e caste saturne liquified|ofte tymes, \u00feanne wi\u00feoute doute &yogh;e schal fynde \u00feat \u00fee saturne|is maad ri&yogh;t hard / Therfore \u00fee propirtees of alle liquibles may|be brou&yogh;t into wiyn or watir; but myche more my&yogh;tily into|brennynge watir good and precious.", "10": "The science to make a fier, \u00feat is, wi\u00feoute cole, withoute|lyme, wi\u00feoute li&yogh;t, worchinge a&yogh;ens al maner scharpnes or|accioun of visible fier, ri&yogh;t as worchi\u00fe \u00fee fier of helle / And|\u00feis priuytee is so vertuous, \u00feat \u00fee vertu \u00feerof may not al be|declarid.  And \u00feus it is maad.  Take Mercurie \u00feat is sublymed| with vitriol, & comen salt, & sal armoniac .7. or .10. tymes|sublymed / and meynge hem togidere by euene porcioun. and|grynde it smal, and leye it abrood vpon a marbil stoon; and by|ny&yogh;te sette it in a soft cleer eir, or ellis in a coold seler; and \u00feere|it wole turne into watir / And \u00feanne gadere it togidere in to|a strong vessel of glas, and kepe it / This water forso\u00fee is so|strong, \u00feat if a litil drope \u00feerof falle vpon &yogh;oure hond, anoon it|wole perce it \u00feoru&yogh;-out; and in \u00fee same maner it wole do, if it|falle vpon a plate of venus or Iubiter, into \u00feis watir, it turne\u00fe|hem into lijknes of peerl. who so coude reparale & preparate|kyndely \u00feis fier, wi\u00feoute doute it wolde quenche anoon a brennynge|sijknes clepid \u00fee fier of helle.  And also it wolde heele|euery cor[os]if sijknesse.  And manye philosophoris clepi\u00fe \u00feis|\u00feing in her bookis 'sal amarus,' al \u00feou&yogh; \u00feei teche not \u00fee maistrie|\u00feerof / If it be so \u00feat \u00feis firy watir breke \u00fee glas, and renne out|into \u00fee aischen, \u00feanne gadere alle togidere \u00feat &yogh;e fynde pastid in|\u00fee aischen / and leye it vpon a marbil stoon as afore, and it wole|turne into watir.  And \u00feis is a greet priuytee.", "11": "The science to brynge gold into calx / Take fyn gold, and|make it into smal lymayl: take a crusible wi\u00fe a good quantitee|of Mercurie, and sette it to a litil fier so \u00feat it vapoure|not, and putte \u00feerinne \u00fei lymail of gold, and stire it weel togidere| / & aftirward wi\u00feinne a litil tyme &yogh;e schal se al \u00fee gold|wi\u00feinne \u00fee Mercurie turned into er\u00fee as sotil as flour. \u00feanne|&yogh;eue it a good fier, \u00feat \u00fee Mercurie arise and go his wey; or ellis,\n |and &yogh;e wole, &yogh;e may distille and gadere it, puttynge \u00feer-vpon a|lembike / and in \u00fee corusible &yogh;e schal fynde \u00fee gold calcyned and|reducid into er\u00fee / And if &yogh;e wole not make lymayl of gold,|\u00feanne make \u00feerof a sotil \u00feinne plate, as &yogh;e kan, and putte wi\u00feinne|\u00fee Mercurie al warm; and &yogh;e schal haue &yogh;oure desier / And|in \u00feis same maner &yogh;e may worche wi\u00fe siluir / Thanne take \u00fee|calx of \u00feese two bodies, and bere hem openly wi\u00fe &yogh;ou; and \u00feer|schal noman knowe what \u00feei ben / And if &yogh;e wole bere hem|more priuyly wi\u00feoute ony knowynge, \u00feanne meynge hem wi\u00fe|pich melt, or wex, or ellis gumme, for \u00feanne noman schal knowe|it what it is.  And whanne &yogh;e wole dissolue ony of \u00feese calces|by hem silf, putte ei\u00feir by him silf in a test, or ellis \u00fee pich or|\u00fee wex in which \u00feei ben ynne; and anoon schal come out verry|gold & siluer as \u00feei were tofore.", "12": "Now I wole teche &yogh;ou \u00fee maistrie of departynge of gold|fro siluir whanne \u00feei be meyngid togidere / Forso\u00fee &yogh;e woot|weel \u00feat \u00feer be manye werkis in \u00fee whiche gold and siluir|be meyngid, as in giltynge of vessel & Iewellis / \u00feerfore|whanne &yogh;e wole drawe \u00fee toon fro \u00feat o\u00feir, putte al \u00feat mixture|into a strong watir maad of vitriol and of sal petre.  and \u00fee siluyr wole be dissolued, and not \u00fee gold: \u00feanne &yogh;e haue \u00feat |oon departid fro \u00fee to\u00feir / And if &yogh;e wole dissolue \u00fee gold to|watir, putte \u00feanne yn \u00fee watir corosyue, Sal armoniac; and \u00feat|watir wi\u00feoute doute wole dissolue gold into watir.", "13": "The science to drawe out of fyn gold v ta essencia is \u00feis /|First &yogh;e schal reduce gold into calx, as I tolde &yogh;ou tofore /|\u00feanne take vynegre distillid, or ellis oold vryne depurid fro \u00fee|fecis, and putte it in a uessel glasid; and \u00fee liquor schal be in|\u00fee hei&yogh;\u00fee of 4. ynchis; and \u00feerinne caste \u00fee calx of gold, &|sette it to the strong sunne in somer tyme, \u00feere to abide / and|soone aftir &yogh;e schal se as it were a liquor of oyle ascende vp,|fletynge aboue in maner of a skyn or of a reme. gadere \u00feat awey|wi\u00fe a sotil spone or ellis a fe\u00feere, and putte it into a uessel of|glas in \u00fee which be putt watir tofore. and \u00feus gadere it manye|tymes in \u00fee day, into \u00fee tyme \u00feat \u00feer ascende nomore / and aftir|do vapoure awey \u00fee watir at \u00fee fier.  And \u00fee v ta essencia of \u00fee\n |gold wole abyde byne\u00fee.  And manye philosophoris clepi\u00fe \u00feis|quinta essencia an oile incombustible, \u00feat is a greet priuytee /|And if &yogh;e wole fixe \u00feis quinta essencia in oure heuene, \u00feat then, MS. Harl. it|may wi\u00feoute doute restore a&yogh;en to man \u00feat nature \u00feat is lost,|and reduce him a&yogh;en into \u00fee vertu of \u00fee strenk\u00fee of &yogh;ong\u00fee, and|also lenk\u00fei\u00fe his lijf into \u00fee laste terme of lijf set of god // Now| forso\u00fee I haue toold &yogh;ou \u00fee souereynest priuytee and restorynge|of mannys kynde, and in part greet \u00feing \u00feat schulde not be|schewid / Forwhi. \u00feis oyle, \u00feat is to seie, quinta essencia of gold,|hath \u00fee mooste swetnes and vertu to a-swage and putte awei \u00fee|ache of woundis, and for to heele woundis, oolde sooris, and|manye wondirful yuelis /  Also in \u00fee same maner &yogh;e may drawe|out of siluir, quinte essencie //", "14": "The science to drawe out of antymony, \u00feat is, mercasite|of leed, \u00fee vte essencie, is a souereyn maistrie, and a priuytee|of alle priuytees /  Take \u00fee myn of antymony aforeseid,|and make \u00feerof al so sotil a poudre as &yogh;e kan / \u00feanne|take \u00fee beste vynegre distillid, and putte \u00feerinne \u00fee poudre|of antymonye, and lete it stonde in a glas vpon a litil fier|into \u00fee tyme \u00feat \u00fee vynegre be colourid reed. \u00feanne take \u00feat|vynegre awey, and kepe it clene, and putte a&yogh;en \u00feer-to of o\u00feere|vynegre distillid, and lete it stonde vpon a soft fier til it be|colourid reed. & so do ofte tymes. and whanne &yogh;e haue gaderid|al &yogh;oure vynegre colourid, putte it \u00feanne in a distillatorie. and|first \u00fee vynegre wole ascende; \u00feanne after &yogh;e schal se merueilis:|for &yogh;e schal se as it were a \u00feousand dropis of blessid wiyn|discende doun in maner of reed dropis, as it were blood, by|\u00fee pipe of \u00fee lymbike / \u00fee which licour, gadere togidere in a|rotumbe / and \u00feanne &yogh;e haue a \u00feing \u00feat al \u00fee tresour of \u00fee world|may not be in comparisoun of wor\u00feines \u00feerto / aristotle sei\u00fe \u00feat| it is his lede in \u00fee book of secretis, al \u00feou&yogh; he telle not \u00fee name|of \u00fee antymonye aforseid /  Forso\u00fee \u00feis doi\u00fe awey ache of alle|woundis, and wondirfully heeli\u00fe. \u00fee vertu \u00feerof is incorruptible|& merueilous profitable / it nedit to be putrified in a rotombe|and seelid in fyme, and \u00feanne it worchi\u00fe greet priuytees / Forso\u00fee|\u00fee v ta essencia of \u00feis antymony \u00feat is reed, in \u00fee which is\n |\u00fee secreet of alle secretis, is swettere \u00fean ony hony, or sugre, or|ony o\u00feir \u00feing.", "15": "The science in the extraccioun of \u00fee .5 5 for fifth, or quinte. essencie from blood,|and fleisch, & eggis / To &yogh;ou I seie, \u00feat in euery elementid|\u00feing, \u00fee .5. essencie remayne\u00fe incorrupte: it schal be \u00feanne|\u00fee moost \u00feing of merueyle if I teche &yogh;ou to drawe out \u00feat|fro mannys blood reserued of Barbouris whanne \u00feei lete blood;|also fro fleisch of alle brute beestis, and fro alle eggis, and o\u00feere|suche \u00feingis. for als myche as mannes blood is \u00fee perfitist werk|of kynde in us, as to \u00fee encrees of \u00feat \u00feat is lost, it is certeyn|\u00feat nature \u00feat .5. essence maad so perfi&yogh;t \u00feat, wi\u00feoute ony o\u00feir|greet preparacioun wi\u00feoute \u00fee veynes, it beri\u00fe for\u00fe \u00feat blood|anoon aftir into fleisch. and \u00feis 5 essence is so ny&yogh; kynde \u00feat|[it] is moost to haue MS. Harl. reads 'and this fifte beinge so nighe kinde it is most to haue.' / Forwhy. in it is merueylous vertu of oure|heuene sterrid, and to \u00fee cure of nature of man worchi\u00fe moost|deuyn myraclis, as wi\u00feinne I schal teche &yogh;ou / \u00feerfore resceyue|of Barbouris, of &yogh;ong sangueyn men, or colerik men, whanne \u00feei|be late blood, \u00fee which vse good wynes. take \u00feat blood aftir \u00feat|it ha\u00fe reste, and cast awey \u00fee watir fro it, and braie it wi\u00fe \u00fee|.10. part of comen salt preparate to medicyns of men; and putte|it into a uessel of glas clepid amphora, \u00fee which, sotely seele,|and putte it wi\u00feinne \u00fee wombe of an hors, preparate as tofore, |and renewe \u00fee fyme oonys in \u00fee wike, or more, and lete it|putrifie til al \u00fee blood be turned into watir / and it schal be doon|at \u00fee mooste in xxx. or xl dayes, or aftir, more or lasse / \u00feanne|putte it in a lembike, and distille it at a good fier / what so euere|may ascende, putte \u00feat watir vpon \u00fee fecis brayed, meyngynge|vpon a marbil stoon; putte it a&yogh;en, and aftir distille it a&yogh;en|manye tymes rehersynge / And whanne &yogh;e haue \u00feis noble \u00feing|of blood, \u00feerof \u00fee .5. beynge drawe out / putte a&yogh;en \u00fee watir in|\u00fee stillatorie of circulacioun til &yogh;e brynge it to so myche swetnes|& an heuenly sauour, as &yogh;e dide \u00fee brennynge watir. and \u00feis is|\u00fee 5 beynge of blood deuyn, and miraclis more \u00fean man mai|bileue but if he se it.", "16": "Now wole I teche &yogh;ou to drawe out \u00fee .5 beynge from|capouns, hennes, and al maner fleisch of Brut beestis, and|from al maner eggis of foulis \u00feat ben holsum and medicynable|to ete for m&amacr;n kynde /  Grynde summe of \u00feese \u00feingis|forseid, which \u00feat &yogh;e wil, as strongly as &yogh;e can in a morter, wi\u00fe|\u00fee 10 part of him of sal comen preparate to \u00fee medicyne of|men, as I seide tofore. putte it in \u00fee wombe of an hors til it be|turned into water. distille as it is aforeseid, and in \u00fee stillatorie|of circulacioun \u00fee watir \u00feat is distillid, putte it in a&yogh;en til it be|brou&yogh;t to \u00fee swete heuenly sauour and smel aforeseid /", "17": "The science to drawe out \u00fee 5 beynge of euerych of \u00fee .4|elementis, and to schewe euerych of \u00fee forseid \u00feing bi hem|silf; & \u00feat is ri&yogh;t merueylous / I wole not leue for a litil to|schewe a greet secreet, how &yogh;e may drawe out \u00fee 5 beynge of|ech of \u00fee 4 elementis of al \u00fee \u00feing rehersid afore, and profitably| schewe hem / And \u00fee maner ys \u00feis / take \u00feat \u00feing putrified|and brou&yogh;t into watir, what so euere &yogh;e wole, as I tau&yogh;te &yogh;ou|tofore; and \u00feat \u00feing be mannes blood brou&yogh;t into watir, of \u00fee|which &yogh;e wole drawe out \u00fee 4 elementis / putte \u00feerfore \u00feat|water, or \u00feat blood putrified, in a stillatorie of glas, and sette|it wi\u00feinne a pott of watir, and &yogh;eue vndirne\u00fee a fier til \u00fee watir|of blood be distillid by \u00fee pipe of \u00fee lembike into a glas clepid|amphora, ri&yogh;t clene / And whanne no \u00feing may more by \u00feat fier|ascende, for certeyn &yogh;e haue of blood drawen out al oonly \u00fee|element of watir / Forwhi. fier of \u00feat bath hath no strenk\u00fee to|sublyme eyr, or fier, or er\u00fee. and so [take] \u00feo \u00fere elementis, and|sette in \u00fee same bath by .vij. dayes \u00feat \u00feei be weel meyngid, &|so cloos \u00feat no \u00feing be distillid / aftir \u00fee .vij. dayes take \u00fee|stillatorie, and putte it to \u00fee fier of aischen, \u00feat is strongere \u00fean|fier of bath clepid marien; and \u00fee watir schal ascende in foorme|of oyle schynynge as gold / and aftirward \u00feat no \u00feing more schal|ascende, &yogh;e haue \u00feanne in \u00fee ampulle .ij. elementis, \u00feat is to seie,|watir and eyr. & oon from ano\u00feir &yogh;e schal departe in \u00fee bath,|puttynge yn a&yogh;en wher al-oonly \u00fee cleer watir schal ascende /|and \u00fee eyr schal al-oonly remayne in \u00fee botum of \u00fee vessel in|lijknesse of oyle of gold. \u00fee which oyle \u00feat is gold, \u00fee which oyle\n |\u00feat is ayr / putte it aside. \u00feanne \u00feer leeue\u00fe &yogh;itt fier wi\u00fe er\u00fee.|to departe fier from er\u00fee, putte \u00fee element of watir, \u00feat is to|seye .iiij lb of watir, vpon j lb of mater / and putte by .vij. daies|to encorpere wel as tofore in \u00fee bath of marien / Aftirward|putte it to \u00fee fier of flawme ri&yogh;t strong, and \u00fee reed water schal|ascende. \u00fee which gadere togidere as longe as ony \u00feing ascendi\u00fe. |and to &yogh;ou schal remayne an er\u00fee ri&yogh;t blak in \u00fee botum. \u00fee which|gadere togidere aside / \u00feanne \u00fee redeste watir &yogh;e schal take. forwhy.|\u00feer be .ij. elementis, \u00feat is to seie, \u00fee element of watir and fier.|\u00feanne yn \u00fee stillatorie, to \u00fee fier of ba\u00fe, cleer watir schal asende.|and in \u00fee botum schal remayne \u00fee reed watir, \u00feat is, \u00fee element|of fier. and so &yogh;e haue now first oon oyle, \u00feat is, ayer o side, and|watir, and fier, and er\u00fee. and note &yogh;e weel \u00feat \u00feerfore \u00fee element|of watir is putt a&yogh;en to drawe out from er\u00fee fier and eyr, for \u00feei|wole not ascende, but \u00feoru&yogh; \u00fee help of element of watir.  brynge|a&yogh;en euerych into 5 beynge wi\u00fe \u00fee vessel of circulacioun as tofore|/ or ellis rectifie, makynge oon ascende .7 tymes bi an o\u00feir /|but first &yogh;e moste \u00fee ri&yogh;t blak er\u00fee of oon hide of vnkinde natuer.  Harl. 853. nature, in \u00fee|furneys of glas mon of glasse made.  Harl. 853. , or ellis reuerberacioun, xxj. dayes calcyne /|And for a cause I speke to &yogh;ou nomore of this science. but|ioie &yogh;e, and thanke oure glorious lord god of \u00feese \u00feingis \u00feat|&yogh;e haue had.", "18": "The science to fixe alle er\u00feely \u00feingis in nostra 5ta essencia,|\u00feat is to seie, oure heuene, \u00feat by her influence \u00feei may &yogh;eue|\u00feerto \u00feer propertees and her hid vertues / oure glorious god|ha\u00fe &yogh;eue sich a uertu to oure quinta essence, \u00feat it may drawe|out of euery matier of fruy&yogh;t / tree / rote / flour, herbe / fleisch,|seed & spice / And euery medicynable \u00feing, alle \u00fee vertues,|propirtees, and naturis, \u00fee whiche god made in hem; and \u00feat|wi\u00feinne .iij. houris.", "19": "Now I haue schewid &yogh;ou a souereyn priuytee, how \u00feat &yogh;e|may wi\u00fe oure heuene drawe out euery 5 essencia from alle|\u00feingis aforeseid / \u00feerfore alle necessarie \u00feingis to euery syrup|putte yn oure 5 essencie, & wi\u00feinne .iij. houris \u00feat watir schal|be sich a sirup, vndirstonde wel, bettir by an hundrid part, by\n | cause of oure 5 essencie, \u00fean it schulde be wi\u00feoute it / And|so I seie of medicyns comfortatyues, digestyues, laxatyues, restriktyues,|and alle o\u00feere; forwhy. if &yogh;e putte seedis or flouris,|fruy&yogh;tis, leeues, spicis, coold, hoot, sweet, sour, moist, do \u00feei|good or yuel, into oure 5 essencie, forso\u00fee sich 5 essence &yogh;e|schulen haue \u00feerfore. oure 5 essencie is \u00fee instrument of alle|vertues of \u00feing transmutable if \u00feei be putt in it, encreessynge|an hundrid foold her worchingis //", "20": "Explicit pars prima tractatus quinte essencie:"}, "1": {"0": "BOOK II.", "1": "Here bigynneth the secunde book of medicyns /  The first|medicyn is to reduce an oold feble euangelik man to \u00fee firste|strenk\u00fee of &yogh;ong\u00fee /  Also to restore a&yogh;en his nature \u00feat is|lost, and to lenk \u00fee his lijf in greet gladnesse and perfi&yogh;te heele|vnto \u00fee laste teerme of his lijf \u00feat is sett of god /  &yogh;e schal take|oure 5ta essencie aforeseid, \u00feat is to seye, mannys heuene, and|\u00feerinne putte a litil quantite of 5 essencia of gold and of peerl.|and \u00fee oolde feble man schal vse \u00feis deuyn drynk at morn and|at euen, ech tyme a walnote-schelle fulle / and wi\u00feinne a fewe|dayes he schal so hool ? 'be so hool.'  Or is hool a verb, become whole, recover? \u00feat he schal fele him silf of \u00fee statt and|\u00fee strenk\u00fee of xl &yogh;eer; and he schal haue greet ioie \u00feat he is|come to \u00fee statt of &yogh;ong\u00fee.  And whanne his &yogh;ong\u00fee is recouerid,|and his nature restorid, and heel\u00fee had, it is nedeful \u00feat litil and|seelde he vse 5 essence /  Also it is nedeful \u00feat he vse ofte good|wiyn at his mete and at \u00fee soper, in \u00fee which be fixid \u00fee 5.|essence of gold, as I tau&yogh;te &yogh;ou tofore.", "2": "The secunde medicyn is to heele a man, and make hym |lyue, \u00feat is almoost consumed in nature, and so ny&yogh; deed \u00feat|he is forsake of lechis. but if it be \u00fee laste teerme of his lijf|sett of god, &yogh;e schal &yogh;eue him oure quinte essence of gold wi\u00fe a|litil quantite of watir of celendoyn &yogh;drawe, and meynge it wi\u00fe|\u00fee o\u00feere \u00feingis aforeseid / and anoon as \u00fee sike hath resceyued|it into his stomak, it &yogh;eue\u00fe to \u00fee herte influence of naturel heete|and of lijf. and \u00feanne &yogh;e schal se him rise vp and speke, and|wondirfully be comfortid and strenk\u00feid \u00feerby // \u00feanne comforte|him wi\u00fe ministracioun of oure quinte essencie afore seid, and he|schal be al hool / but if it be so \u00feat god wole algatis \u00feat he schal|die /  And I seie to &yogh;ou truly, \u00feat \u00feis is \u00fee hi&yogh;este maistrie \u00feat|may be in transmutacioun of kynde; for ri&yogh;t fewe lechis now|lyuynge knowe \u00feis priuytee.", "3": "The \u00feridde medicyn is to cure \u00fee lepre \u00feat is causid of|corrupcioun and putrifaccioun of ony of \u00fee principal humouris|of man; but not \u00fee lepre \u00feat come\u00fe to man of kynde of|\u00fee fadir and of \u00fee modir leprous,\u2014for it is callid morbus|hereditus,\u2014ne \u00fee lepre \u00feat is sent of god by his plage, but \u00feat|\u00feat is causid oonly of rotun humouris / take oure 5 essence|aforeseid, wi\u00fe \u00fee quinte essence of goold and peerl, a litil quantite|at oonys, and vse it in maner as I seide afore / and wi\u00feinne a|fewe daies he schal be partily hool \u00feerof. and if &yogh;e haue non|preparate redy oure 5 essence, \u00feanne take in \u00fee stide \u00feerof fyn|brennynge watir / but \u00feat o\u00feer is bettere.", "4": "Also, drawe a water of \u00fee fruy&yogh;t of strawbery or mulbery|tree, whanne it is ripe, and waische \u00fee lepre \u00feerwi\u00fe. \u00feis watir|is of so greet vertu; for a souereyn maistir took it a leprous| womman, \u00feat wi\u00fe \u00fee waischinge oonly of \u00feis watir, withynne|schort tyme was maad al hool / but sikirly \u00fee vertu \u00feerof is|myche worth if it be meyngid with oure 5 essence, or ellis|brennynge watir; and \u00feanne it schal be no nede to vse in \u00feis|perilous cure, venemys, as summe lechis doon.", "5": "The 4 medicyn is to cure palsie vniuersel.  Forso\u00fee alle|philosophoris seyn \u00feat \u00fee palesye vniuersel come\u00fe of haboundaunce|of viscous humouris closynge \u00fee metis of vertu animale,|sensityue, and motyue.  And \u00feerfore it is necessarie \u00feat \u00feo|\u00feingis \u00feat schal cure \u00feis sijknes be temperate, hoot, and moist,|and a litil attractyue, and to \u00fee synous confortatyue /  Therfore,|blessid be god, makere of kynde, \u00feat ordeynede for \u00fee man|paralitike oure 5 essence aforseid, \u00feat souereynly to him comfortynge,|restorynge, and temperatly worchynge / \u00feerfore fixe|\u00feerinne \u00fee 5 essence of \u00feo laxatyues \u00feat purgen flewme &|viscous humouris, as a litil of euforbie, or turbit, or sambucy.|& \u00feanne wi\u00feoute doute, if god wole, \u00fee paralitik man schal be|hool wi\u00fe comfortynge and restorynge of kynde, if &yogh;e make him|a stewe hoot and moist with herbis, \u00feat is to seye, eerbe yue,|& sauge, \u00feat haue an heuenly strenk\u00fee to comforte \u00fee joynctis,|& \u00fee senewis, and \u00fee vertu motyue. and if &yogh;e haue not redi|preparate oure 5 essence, \u00feanne take fyn brennynge watir til it\n |be redy, and lete \u00fee pacient drynke \u00feerof a litil in fyn wiyn.|and also he schal waische al his body and his extremytees wi\u00fe|brennynge watir ofte tymes. and lete him vse \u00feis a good while,|& he schal be hool. /", "6": "The .5 medicyn for a man \u00feat is almoost al consumed, |& waastid in al his body, and ri&yogh;t leene, as \u00feat man \u00feat|hath \u00fee tisik & \u00fee etik /  Forso\u00fee \u00fee verry cure to heele him|is oure 5 essence /  Forwhi. it comforti\u00fe \u00fee feble nature; and|\u00fee nature \u00feat is lost it restori\u00fe, & so restorid it preserue\u00fe /|And \u00feerfore if &yogh;e wol restore \u00fee fleisch of a leene mannys body|almoost consumed awey, drawe \u00feanne a watir of celidoyne, and|take \u00feerof a litil quantite, and meynge wi\u00fe oure 5 essence if &yogh;e|haue it redy, or brennynge watir in stide \u00feerof, and &yogh;eue it him|to drinke; and wi\u00feinne fewe dayes he schal be wondirfully|restorid and fat.", "7": "The .6. medicyn for passiouns of frenesie, foly, ymagynaciouns|and noyous vexaciouns of deuelis, and also for \u00fee|goute als weel hoot as coold. certeyn experience techi\u00fe \u00feat|colerik men &yogh;eue\u00fe to summe ymagynaciouns; and sangueyn|men ben ocupied aboute summe o\u00feere ymagynaciouns; & &yogh;itt|flewmatik men aboute o\u00feere / but \u00feo men \u00feat habounde in blak|coler, \u00feat is, malencoly, ben occupied a \u00feousand part wi\u00fe mo|\u00feou&yogh;tis \u00fean ben men of ony o\u00feer complexioun /  Forwhi. \u00feat|humour of blak coler is so noyous, \u00feat if it a-bounde and a-sende|vp to \u00fee heed, it troubli\u00fe alle \u00fee my&yogh;tis of \u00fee brayn, engendrynge|noyous ymagynaciouns, bryngynge yn horrible \u00feou&yogh;tis bo\u00fee|wakynge and slepinge; and siche maner of men ben born vndir|\u00fee constillacioun of saturne, the wickide planete /  Forso\u00fee, to|siche men deuelis wole gladly appere, & minister to MS. hom hem her|priuy temptaciouns wi\u00feinne \u00fee cours of her \u00feou&yogh;tis; and \u00feese|men \u00feus turmentid wi\u00fe \u00fee passiouns of malencoly comounly |speke wi\u00fe hem, stryue and dispute wi\u00fe hem silf whanne \u00feei be|a-loone, \u00feat ofte tymes o\u00feere folk may heere it /  These maner|of men \u00feat ben \u00feus turmentid, as weel by passioun of malencoly|as of deuelis, ofte tymes falle in dispeir, and at \u00fee laste sle hem|silf / \u00fee perfi&yogh;t cure of alle \u00feese is oure 5 essencie auri et\n |perelarum, or ellis brennynge watir in stide \u00feerof, in \u00fee whiche|&yogh;e fixe gold as it is aforeseid, wherinne be putt a litil of sen&emacr; or|watir of f[u]miter, or poudre of lapis lasuly, or ellis medullam|ebuli, and vse it discreetly. forwhy. not al oonly oure quinte|essence auri et perelarum heelith \u00feese disesis. / but also brennynge|watir in \u00fee which gold is fixid, heeli\u00fe hem, wi\u00fe a litil of \u00feo|\u00feingis \u00feat purgen and casten out blak coler superflue, & heli\u00fe|\u00fee splene.", "8": "Forso\u00fee \u00feese medicyns putti\u00fe awey wickid \u00feou&yogh;tis and an|heuy herte malencolious; \u00feei gladith and clense \u00fee brayn and|alle hise my&yogh;tis, and brynge yn gladnes and merye \u00feou&yogh;tis.|\u00feei putte awey also \u00fee craft of \u00fee feendis temptaciouns, and|ymagynaciouns of dispeir. \u00feei distroie, & make a man to for&yogh;ete|almaner of yueles, and naturaly bryngi\u00fe him a&yogh;en to resonable|witt. and for as myche as saturne \u00fee planete naturaly ys coold|and drye, and is enemye to al kynde /  Forwhy, euery snow,|euery hayl, euery tempest, & also \u00fee humour of malencoly|come\u00fe of him. & he ha\u00fe his influence vpon derk leed, &| vpon derk placis vnder \u00fee erf Erf = er\u00fee. , foule and stynkynge, and derke|wodis, and vpon foule, horrible, solitarie placis, as it is preued in|vitas patrum, \u00feat is to seye, in lyues & colaciouns of fadris /|And also \u00fee moone, naturely coold and moist, ha\u00fe his influence|vpon \u00fee ny&yogh;t, and vpon myche moisture, and vpon \u00fee placis|whanne 4. weyes meti\u00fe togidere. forso\u00fee in alle siche placis \u00feei|wole a-bide and schewe hem to her foloweris / but forso\u00fee \u00feo|\u00feingis \u00feat ben of \u00fee nature of Iubiter and of sol, goode planetis,|arne displesynge to him, and contrarie, and naturaly deuelis fle|awei fro hem, for \u00feei haue greet abhominacioun of \u00feer vertuous|influence / \u00feerfore it schewi\u00fe weel \u00feat \u00feo \u00feingis \u00feat ben in \u00feis|world, summe \u00feer ben \u00feat bitokene \u00fee glorious yoie of heuene,|and summe \u00feing \u00feat figure \u00fee derknesse of euerlastynge peynes|of helle /  Forso\u00fee \u00fee sunne and iubiter, goode planetis, &|gold, pure metal, and alle pure \u00feingis \u00feat gladen a man, figurynge|by resoun \u00fee ioie of heuene / and blak Saturne, and \u00fee|spotty moone, figure & bitokene \u00fee condicioun of helle / and\n |si\u00fe \u00feat deuelis be dampned, & ful of wreche of helle, \u00feerfore|\u00feei hate \u00fee clennesse & \u00fee ioie of oure lord god & of hise|seyntis / also \u00feei haten \u00fee sunne and his cleernes, and pure|\u00feingis \u00feat maken a man glad. and naturaly it plesi\u00fe hem to|dwelle in derk, & in blak, orrible, stynkynge placis, in heuynesse,|wreche, & malencoly, & in \u00feo \u00feingis \u00feat pretende \u00fee|condicioun of helle /  And si\u00fe oure 5. essence aforeseid is so|heuenly a \u00feing, & by sotil craft brou&yogh;t to so myche swetnes, |it is so souereyn a medicyn \u00feat it may weel be lijkned to \u00fee ioie|of paradice. forwhi, it maki\u00fe a man li&yogh;t, iocunde, glad, and|merie, & putti\u00fe awey houynesse MS. heuynesse, angre, melencoly, & wra\u00fe\u00fee,|\u00fee whiche \u00feat deuelis loue / et ideo nostra 5 essencia digne|vocatur celum humanum /  Also if a man be traueylid wi\u00fe a|feend, and may not be delyuerid fro him, lete him drinke a litil|quantite of oure 5 essence, wi\u00fe 5 essence of gold & peerl, and|wi\u00fe an eerbe callid ypericon, i.[e.] fuga demonum, and \u00fee seed|\u00feerof grounden & aftirward distillid, & \u00fee watir \u00feerof a litil|quantite medlid wi\u00fe \u00fee o\u00feere 5tis essenciis; and anoon \u00fee deuel|wole fle awey fro him & fro his hous.", "9": "Also for \u00fee goute, hoot or cold, \u00fee pacient schal drynke|oure 5. essence wi\u00fe a litil quantite at oonys of \u00fee letuarie de|succo rosarum. and lete him vse \u00feis letuarie a litil at oonys ech|o\u00feere day, til superflue humouris be purgid / but he schal vse|euery day a litil of oure 5. essence with 5 essence of gold &|peerle; & wi\u00feinne a fewe dayes \u00fee pacient schal be hool. // The .7. medicyn, for to heele ycche, & for to distrie lies \"A lous is a worme with manye fete, & it commeth out of the filthi and|onclene skynne, & oftentymes for faute of atendaunce they come out of the|flesshe through the skynne or swet holes. To withdryue them / The best is for to wasshe the oftentimes, and to|chaunge oftentymes clene lynen\"\u2014 The noble lyfe and nature of man, Of|bestes, serpentys, fowles, and fisshes y t be moste knowen. Capitulo. C. xix \u00feat ben engendrid of corrupt humouris. take oure 5 essence|bi him silf a-loone, and vse to drynke \u00feerof a litil quantite|at oonys / and take also a litil quantite of Mer[curie?]. &|mortifie it wi\u00fe fastynge spotil, & medle it wi\u00fe a good quantite\n |of poudre of stafi-sagre, & \u00feanne put it in to a greet quantite|of brennynge water, & \u00feanne waische al his body, or ellis \u00fee|heed where \u00fee icche & \u00fee lies ben. & vse \u00feis medicyn .2. or| 3. & \u00fee sijk man schal be hool.", "10": "The .8. medicyn for to cure the quarteyn and alle \u00fee|passionns \u00feat come\u00fe of malencoly in mannys body; and \u00fee|maistrie to purge malencoly. and &yogh;e schal vndirstonde \u00feat \u00fee|quarteyn is gendrid of myche haboundaunce of malencolye \u00feat|is corrumpid withynne \u00fee body. and for \u00feis humour is er\u00feely,|coold, & drie, of \u00fee nature of slowe saturne, \u00feerfore \u00fee accesse|of \u00feis sijknes ben slowe, and it duri\u00fe comounly yn a man a &yogh;eer|or more, and it putti\u00fe fro him gladnesse, & bryngi\u00fe yn heuynes|more \u00fean o\u00feere feueris do /  If &yogh;e wole heele \u00feis sijknes in schort|tyme, lete \u00fee pacient vse to drynke oon ? our 5 essence, and he schal|be al hool hastily / forwhi; it consume\u00fe \u00fee corrupt superflue|humouris, & reducit nature to equalite, and bryngi\u00fe yn gladnesse,|& chasi\u00fe a-wey heuynes & malencolie.  and if it so be|\u00feat &yogh;e haue nou&yogh;t oure 5 essence / \u00feanne take j lb of \u00fee beste|brennynge watir, and \u00feerinne putte medullam ebuli, and namely|\u00fee white, if &yogh;e may may haue it / of \u00feis watir &yogh;eue to \u00fee pacient,|morowe and euen, a walnot-schelle ful at oonys. and he schal|be al hool / or ellis \u00feus: take what \u00feing &yogh;e wole \u00feat purgi\u00fe|malencolye, and putte a litil \u00feerof into brennynge watir, &|vse \u00feat laxatif maad into smale pelotis, wijsly resceyuyng ri&yogh;t a|litil at oonys, as oon litil pelot, and preue \u00feerby how it worchi\u00fe,|\u00feanne ano\u00feer tyme .ij. at oonys, if it be nede / so \u00feat \u00fee mater|be a litil digestid and a litil egestid. for bettere it is to worche|a litil & a litil at oonys, \u00fean sodeynly greue \u00fee nature. forwhi,| two litil pelotis laxatif meyngid wi\u00fe brennynge watir wole|worche more my&yogh;tily \u00fean .8. pelotis wole do bi hem silf /|Also philosophoris seyn \u00feat a too\u00fe drawe out from a quyk|beest, born vpon a man, delyueri\u00fe fro \u00fee quarteyn /  Also|\u00feei seyn \u00feat if \u00fee yuis of \u00fee eerbe \u00feat is callid morsus galline|rubri be putt in hise nose-\u00ferillis whanne he bigynneth to suffre|\u00fee accesse of \u00fee quarteyn, he schal be hool, wi\u00fe \u00fee grace of|god.", "11": "The medicyn to heele \u00fee feuere contynuele.  alle philosophoris|seyn \u00feat \u00fee feuere contynuele is gendrid of putrifaccioun|of blood and of corrupcieun of humouris in it /|\u00feerfore \u00fee cure \u00feerof is to purge blood, and to putte awey \u00fee|corrupcioun of it, & \u00fee humoris vneuene to make euene,|\u00fee nature lost to restore, and so restorid to kepe /  Forso\u00fee alle|\u00feese \u00feingis worche\u00fe oure quinte essence; and \u00feerfore it curi\u00fe|perfi&yogh;tly \u00fee feuere contynuele / and \u00feou&yogh; brennynge watir caste|out fro blood watry humouris and corrupt, &yogh;itt take it nou&yogh;t in|\u00feis cure / forwhi; \u00feou&yogh; brennynge watir be .7. tymes distillid,|&yogh;itt it is [not] fully depurid fro his brennynge heete, & \u00fee .4.|elementis / but si\u00fe oure 5. essence is not hoot, ne moist, coold,|ne drie, as ben \u00fee 4. elementis / \u00feerfore it heeli\u00fe perfi&yogh;tly \u00fee|contynuel feuere; namely wi\u00fe commixtioun of \u00fee 5 essence of|gold & peerle / and if &yogh;e wole strenk\u00fee &yogh;oure medicyn, \u00feanne|putte yn oure 5. essence a litil quantite of pulpa cassie fistule /|or ellis \u00fee iuys of \u00fee eerbe mercuriale. & if it so be \u00feat o\u00feere|humouris habounde to myche with blood, \u00feanne take \u00feo laxatyues|\u00feat kyndely wole purge hem, as comoun bookis of |fisik declare\u00fe.", "12": "The 10. medicyn to cure \u00fee feuere tercian, \u00fee which is|causid of putrifaccioun, or reed coler to myche haboundynge /|to cure \u00feees sijknes, tak oure 5 essence, or ellis fyn brennynge|watir,\u2014but \u00fee firste is bettere,\u2014and putte \u00feerinne a litil|of rubarbe or of summe o\u00feer laxatiue \u00feat purgi\u00fe reed coler, and|a greet quantite of watir of endyue; and vse \u00feis medicyn at|morowe & euen. and \u00fee pacient schal be hool wi\u00feoute doute.", "13": "The 11. medicyn is for to heele \u00fee feuere cotidian, \u00fee|which is causid of putrifaccioun of flewme to haboundynge /|and si\u00fe flewme is coold and moist. oure 5 essence (and in his|absence take good brennynge watir.) ha\u00fe strenk\u00fee and vertu to|consume \u00fee rotun watery inordinat, and to myche coold humidite|/ \u00feerfore take oure 5 essence or brennynge watir, and putte|\u00feerinne a litil of euforbij, turbit, or sambuci, or sum o\u00feir \u00feing|\u00feat purgi\u00fe flewme; and vse it morowe and eue, & \u00fee pacient|schal be hool.", "14": "The .12. medicyn for to cure \u00fee feuere agu, and \u00fee lunatik|man and womman / discreet maistris seyn, \u00feat \u00fee feuere|agu comounly is causid of a uyolent reed coler adust, and of|blood adust, and of blak coler adust; and sumtyme of oon of|\u00feese adust, and sumtyme of two togidere, and sumtyme of .3.|togidere / and \u00feerfore \u00fee feuere agu is \u00fee posityue degree, and|in \u00fee superlatyue degree, comparatif gree & superlatif gree /|For \u00fee feuere agu ha\u00fe comounly alienacioun of witt, & schewynge|of \u00feingis of fantasy /  And &yogh;e schal knowe weel whiche| ben \u00fee humouris adust \u00feat causen \u00fee feuere, be \u00feese tokenes /|Forwhi, if \u00fee pacient sei\u00fe \u00feat he see\u00fe blak \u00feingis, \u00feanne blak|coler, \u00feat is, malencolie, is adust / & if he se \u00feingis of gold /|reed coler is adust / if reed \u00feingis, and schewynge of bloodt|\u00feanne blood is adust /  And if he sei\u00fe \u00feat he see\u00fe alle \u00feese .iij,|\u00feingis, \u00feanne alle \u00fee humouris ben adust /  For as myche as|brennynge watir ascendi\u00fe to \u00fee heed, and gladly wole a man|drynke /  And si\u00fe \u00feat feuere agu regne\u00fe in \u00fee regioun of \u00fee|heed / \u00fee philosophoris counceilis \u00feat \u00fee pacient schal not|resceyue it in \u00feis sijknes / but it is nedeful \u00feat he take|oure 5 essence of gold and of peerl, meynging \u00fee 6 part of|5 essence of watir of rose, violet, borage, and letuse in margin, 'Rose / violett / Borage / lutuse /' / and|\u00feanne &yogh;e schulen haue an heuenly medicyn to cure perfi&yogh;tly \u00feis|sijknesse.", "15": "For to cure \u00fee frenesye and woodnes, or ellis at \u00fee leeste|to swage it / take a greet quantite of popilion, and \u00fee beste|vynegre \u00feat &yogh;e may haue, and a good quantite of rewe domestik,|weel brayed, and meyngid wi\u00fe \u00feese forseid \u00feingis; and biclippe|\u00fee heed and \u00fee feet of \u00fee pacient with \u00feis medicyn; and sum|\u00feerof putte to his nose-\u00ferillis. \u00feis medicyn anoon putti\u00fe awey \u00fee|frenesye & \u00fee schewynge of fantasies / it curi\u00fe also wode men|& lunatike men. and it restori\u00fe a&yogh;en witt and discrecioun, &|maki\u00fe al hool and weel at eese.", "16": "The .13. medicyn is to put a-wey \u00fee craumpe fro a man.|for as myche as wise men seyn \u00feat \u00fee craumpe cometh of \u00fee|hurtynge & \u00fee febilnes of \u00fee senewis, as it schewi\u00fe sumtyme|yn medicyns maad of elebore, \u00feer is no \u00feing \u00feat putti\u00fe awey \u00fee\n |craumpe as doi\u00fe oure 5 essence aforeseid, or ellis brennynge |watir in stede of it.", "17": "The .14. medicyn, to caste out venym fro mannys body /|take oure 5 essence, and putte \u00feerine fleisch of a cok, neysch|soden & sotilly brayed, note kirnelis, fyn triacle, radisch,|& garleek smal brayed, and o\u00feere \u00feingis \u00feat ben goode|to caste out venym, as comoun bookis of fisik declari\u00fe /|And also, to comforte \u00fee herte, putte yn oure foreseid 5. essence,|\u00fee 5. essence of gold and of peerl. and he schal be delyuerid|\u00feerof & be hool.", "18": "The .15. medicyn, to make a man \u00feat is a coward, hardy|and strong, and putte a-wey almaner of cowardise and drede /|I seye &yogh;ou forso\u00fee \u00feat no \u00feing may telle alle \u00fee myraclis vertues|\u00feat god ha\u00fe maad in oure 5 essence, and not al oonly in|him, but also in to his modir, \u00feat is to seye, fyn brennynge|watir. for to cure \u00feis sijknesse, take a litil quantite of oure 5|essence, & putte \u00feerto double so myche of brennynge watir,|and a litil quantite of \u00fee iuys of eerbe pione and of saffron distillid|togidere, and a litil of 5 essence of gold and of peerl; and|&yogh;eue it him to drinke. and aftir sodeynly, as it were by myracle,|\u00fee coward man schal lese al maner drede and feyntnes of herte,|and he schal recouere strenk\u00fee \u00feat ys lost by drede, and take to|him hardynesse, and he schal dispise dee\u00fe; he schal drede no|perelis, and passyngly he schal be maad hardy. \u00feis is trewe, for|it ha\u00fe ofte tymes by oolde philosophoris [bene] preued / \u00feerfore|it were a greet wisdom \u00feat cristen princis, in bateilis a&yogh;en|he\u00feene men, hadde wi\u00fe hem in tonnes brennynge watir, \u00feat|\u00feei my&yogh;t take to euery fi&yogh;tynge man half a ri&yogh;t litil cuppe ful|\u00feerof to drynke in \u00fee bigynnynge of \u00fee batel. & \u00feis priuyte|owith to be hid from alle enemyes of \u00fee chirche; and also princis and lordis ministringe \u00feese \u00feingis schulde not telle |what it is.", "19": "The .16. medicyn a&yogh;ens \u00fee feuere pestilenciale, and \u00fee|maistrie to cure it. forso\u00fee holy scripture sei\u00fe \u00feat summe|tymes oure lord god sendi\u00fe pestilence to sle summe maner|of peple, as it is seid deutronomium 28 in \u00feis maner \"Si\n |audire MS. volueris nolueris vocem domini dei tui, ut custodias et facias|omnia mandata eius, veniant super te omnes maledicciones; iste|maledictus eris in ciuitate &c.;\" et infra; \"ad-iungat tibi pestilenciam|donec consumat te de terra, percuciat te dominus egestate,|febre, et frigore, ardore et estu, et aere corrupto ac rubigine, et persequatur|donec pereas\" hec ibidem; et infra \"percuciat te dominus|vlcere egipti, et partem corporis per quam stercora egerantur.|scabie quoque, et prurigine, ita ut curari nequeas; percuciat te|dominus necessitate ac furore mentis\" // Therfore a gret fool|were he \u00feat wolde presume to cure \u00feese plagis of pestilence \u00feat|ben vncurable, \u00feat ben sent of god to ponysche synne //  Also|&yogh;e schal vndirstonde \u00feat men may die in .iij. maners. in oon|maner by naturel dee\u00fe, in \u00fee teerme \u00feat is sett of god /  In|ano\u00feir maner bi violent dee\u00fe, and also in \u00fee .iij. maner occasionaly|wi\u00feinne \u00fee teerme \u00feat is sett of god; as \u00feo men \u00feat to|myche replecioun, or to greet abstynence or by disperacioun, or|ellis by necligence, sle him silf / but sikirly alle o\u00feere maner|of feueris pestilence \u00feat god suffri\u00fe to come to mankynde by|perilous influence of yuele planetis, by \u00fee grace of god & good|gouernaunce may be curid partialy wi\u00fe oure 5. essence. and|\u00feerinne putte a litil of aloes epatik & euforbij, & a litil of|ierapigra galieni & of 5 essence, of \u00fee rote of lilie and also| of gold & peerle, capilli veneris and ysope; for \u00feese \u00feingis|ben nedeful to siche feueris & apostemes / it is nedeful also|\u00feat wi\u00fe \u00feese \u00feingis \u00feer be sich a quinta essencia laxatyue \u00feat|wole purge \u00fee superflue humouris \u00feat abounde; and \u00feat \u00fee|pacient so myche resceyue in a natural day \u00feerof \u00feat he may|go weel oonys to sege; and so lete him vse \u00feis laxatif .3. in \u00fee|woke; But be weel war \u00feat he take wi\u00fe oure quinta essencia|but ri&yogh;t a litil quantite of \u00fee laxatif at oonys, as I tolde &yogh;ou|tofore, for peril \u00feat mi&yogh;te bifalle. & euery day take he by \u00fee|morowe an eye-schelle ful of good brennynge watir, and \u00fee corrupt|eyr schal not noye him; & also vse in \u00fee dayes, two or|\u00fere smale pelotis pestilenciales in oure 5 essencia, or in brennynge|watir; & al \u00fee hous of \u00fee pacient schal be encensid\n |strongly .iij in \u00fee day wi\u00fe frank-encense, mirre, & rosyn,|terbentyn & rewe. and \u00feis is perfi&yogh;t cure for \u00fee feuere pestilence|/  And \u00feus &yogh;e may, wi\u00fe \u00feis 5 essencijs, cure alle \u00feese sijknesses|aforeseid, and manye o\u00feere, as it were by myracle, if &yogh;e|worche disc[r]eetly as I haue toold &yogh;ou tofore /  Now here|I make an eende of \u00feis tretis \u00feat is clepid \u00fee mooste & \u00fee|souereyneste secrete of alle secretis, and a passynge tresour|\u00feat may nou&yogh;t fayle //  O quantum malum foret, si hic|liber perueniret ad manus hominum mundanorum, ad noticiam|tirannorum, et ad seruicium reproborum! quia, sicut sancti per|hunc librum poterunt continuare opera vite christiani diucius|et vehemencius, ita et reprobi possent peruerso vsi diucius|perseuerare in malo. ego autem, quantum in me est, propter|solos sanctos librum hunc constituo, et ipsum custod[i\u00e6] ihesu|Christi commendo nunc et in eternum // = //", "20": "Explicit librum de maximis secretis essencie|quinte &c."}, "2": {"0": "THE SPHERES AND PLANETS.", "1": "\u00b6 Philosofirs puttyn 9 speris vndirewritten; but Diuinis puttin \u00fee ten\u00fee|spere, where is heuyn empire, in \u00fee whiche, angelis & sowlis lis is the MS. l with a line at right angles to it. of|seyntis seruen god; in \u00fee whiche is crist, in \u00fee same forme that he|walkid in er\u00fee, and also owre lady, & seyntis that arosen with criste.", "2": "\u00b6 \u00dee first spere of \u00fee 9 is clepid 'primum mobile,' \u00fee first mevabil thyng.", "3": "\u00b6 \u00dee .ij. spere of sterris: Aries .1. \u00fee rame.  \u00b6 the secund hows of Mars,|\u00fee bool, \u00b6 \u00fee secund hows of Venus, Gemini, \u00b6 \u00fee secund hows of|Mercuri, Cancer.  \u00b6 \u00fee hows of \u00fee mone, leo. \u00fee hows of \u00fee sonne,|Virgo. // \u00fee first hows of Mercury, Libra // \u00fee first hows of Venus,|Scorpio // \u00fee first hows of Mars, Sagittarius // \u00fee first hows of Iubiter,|Capricornus // \u00fee first hows of Saturne, Aquarius // \u00fee secund hows of|Saturne, Piscis./ \u00fee secunde hows of Iubiter [ no more ].", "4": "\u00b6 Saturn is a planete evel-willid and ful of sekenes.  Wherfore he is|peyntid with an hooke, for he repe\u00fe down grene thyngis / he fulfilli\u00fe|his course in xxx &yogh;eere.", "5": "\u00b6 Iubiter is a planete wele willyng to alle thingis to be gendrid, plent[i]ful|& plesyng; therfor he is y-seid Iubiter as helpyn. in xij [&yogh;]eere he|filli\u00fe his course.", "6": "\u00b6 Mars is an enemy to alle thyngis to be gendrid; wherfor he is clepid|god of batel, for he is ful of tempest. he fulfilli\u00fe his course in .ij.|&yogh;eere.", "7": "\u00b6 \u00dee sonne is \u00fee worthiest planet, y-set in myddis. he fulfilli\u00fe his course in|CCClxv dayes & vj. howris, \u00fee whiche causen bisext.", "8": "\u00b6 Venus is apte to alle thyngis to be gendrid. he fulfilli\u00fe his course in|CCCxxxvj daies.", "9": "\u00b6 Mercuri swyft is y-seid a messenger of daies [? heuene]. he fulfilli\u00fe his|course in CCCxxxvj daies.", "10": "\u00b6 \u00dee mone is a planete ny \u00fee er\u00fee.  [ ends. ]"}}}, "sourceLink": "http://quod.lib.umich.edu/c/cme/browse.html", "fname": "./sgml/anz4356.sgm", "originalTitle": "TheBook of Quinte Essence: orThe Fifth Being;: That is to say,Man's Heaven.: A tretice in englisch breuely drawe out of \u00fee book of quintiseessencijs in latyn, \u00feat hermys \u00fee prophete andkyng of Egipt, after \u00fee flood of Noefadir of philosophris, hadde byreuelacioun of an aungil|of god to himsende.", "language": "middle_english", "author": "Not available", "source": "Corpus of Middle English Prose and Verse"}